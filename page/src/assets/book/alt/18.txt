{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кичӱ бий", "p": 1}], "body": [{"t": "h2", "c": "ХVIII", "p": 442}, {"t": "text", "c": ["— Мен ар-керектерди чын-чике бӱдӱрип jадым — деп, jылан айткан."], "p": 442}, {"t": "text", "c": ["Экӱлеси кыҥыс этпей тым боло бердилер."], "p": 443}, {"t": "text", "c": ["Кичӱ-бий ээн чӧлди ӧдӱп, кемге де учурабаган.", "Бу ӧйдиҥ туркунына ого jӱк ле ӱч jелпектӱ, ӧҥи jок бир кичинек чечек кӧрӱнген…", "— Эзен — деп, Кичӱ-бий эҥчейип, ого айткан."], "p": 445}, {"t": "text", "c": ["— Эзен — деп, чечек каруузын берген. — Улустар кайда, билетеҥ бе? — деп, Кичӱ-бий jалакай сураган."], "p": 447}, {"t": "text", "c": ["Чечек качан да бир тушта оныҥ jаныла ӧдӱп барган тӧӧлӱ кош-караван кӧргӧн эди."], "p": 448}, {"t": "text", "c": ["— Улустар дейсиҥ бе? А, чын да дезеҥ… Олор ончосы да jӱк алту эмезе jетӱ амыйтан болор керек.", "Олорды кӧргӧнимнеҥ бери кӧп jылдар ӧдӱп калды.", "Jе эмди ол улусты кайдаҥ истеп, кайдаҥ табарын кем де билбес.", "Олорды салкын айдап jӱрген болор.", "Олордо тазыл-тамыр jогы ӧткӱре jаман болгодый."], "p": 449}]}