{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кичӱ бий", "p": 1}], "body": [{"t": "h2", "c": "ХIХ", "p": 450}, {"t": "text", "c": ["— Jакшы болсын — деп, Кичӱ-бий колын jаҥыган."], "p": 450}, {"t": "text", "c": ["— Jакшы jет — деп, чечек ээчий айткан."], "p": 451}, {"t": "text", "c": ["Кичӱ-бий бийик кырдыҥ башына чыкты.", "Ол мынаҥ озо тизезинче болгон ӱч вулканынаҥ ӧскӧ тайга-таш деп неме кӧргӧн эмес. ӧчӱп калган вулканы ого отургыш болгон.", "Ол бу тушында «Бу бийик кырдыҥ башынаҥ мен бӱткӱл планетаны ла оныҥ улузын текши кӧрӱп ийерим» деп ишенип сананган. Jе ийнедий чичке ле курч сӱмерлердеҥ ӧскӧ ого не де кӧрӱнбеди."], "p": 453}, {"t": "text", "c": ["— Jакшы ба — деп, ол бодоштыра эзендешти."], "p": 454}, {"t": "text", "c": ["— Jакшы-ы, jакшы-ы ба…ба…ба… — деп, jаҥылга унчукты."], "p": 455}, {"t": "text", "c": ["— Слер кем? — деп, Кичӱ-бий сурады."], "p": 456}, {"t": "text", "c": ["— Слер кем… кем…кем… — деп, jаҥылга унчукты."], "p": 457}, {"t": "text", "c": ["— Наjылар бололы, мен чек jаҥыскан — деп, ол ал-санаага тӱшӱп кыйгырды."], "p": 458}]}