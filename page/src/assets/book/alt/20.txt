{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кичӱ бий", "p": 1}], "body": [{"t": "h2", "c": "ХХ", "p": 459}, {"t": "text", "c": ["— Jаҥыскан… jаҥыскан… jаҥыскан… — деп, jаҥылга унчукты."], "p": 459}, {"t": "text", "c": ["«Кандый саҥ башка планета!» — деп, Кичӱ-бий сананган. — ӱсти jара какшап калган, бастыра ийнедий учалгак, текши куjурлу.", "Jаткан jоныныҥ санаасы чала кириш-чыгыш болгодый. Олор кишидеҥ эрмек сурабас, айтканыҥды удура ӧткӧнип турар…", "Мениҥ jеримдеги чечек, мениҥ кӧӧркийим ле jаҥыс сӱӱнчим, эрмек-куучынды сӱре ле бойы озо баштайтан эди, jок, бу киши ле кайкаар, саҥ ла башка планета эмтир»."], "p": 460}, {"t": "text", "c": ["Кичӱ-бий ээн чӧлди ӧтти, чыҥ-тайгалар ашты, карга-jутка алдырган барып jада, учы-тӱбинде бир jолго чыкты.", "Бастыра бар jолдор дезе улуска экелип jат."], "p": 462}, {"t": "text", "c": ["— Jакшы ба — деп, Кичӱ-бий айтты."], "p": 463}, {"t": "text", "c": ["Оныҥ алдында толтыра гӱл-чечектер ӧскӧн бакча-сад турды."], "p": 464}, {"t": "text", "c": ["— Jакшы, jакшы ба — деп, гӱл-чечектер эзендешкен."], "p": 465}, {"t": "text", "c": ["Кичӱ-бий мында ончо ло розалар оныҥ чечегине сыраҥай jӱзӱндеш болгонын кӧрӱп ийди."], "p": 466}, {"t": "text", "c": ["— Слер кем? — деп, Кичӱ-бий кайкап сураган. — Бис — гӱл-чечектер — деп, гӱл-чечектер каруун бердилер."], "p": 468}, {"t": "text", "c": ["— Андый ба — деп, Кичӱ-бий jӱк арайдаҥ унчуккан."], "p": 469}]}