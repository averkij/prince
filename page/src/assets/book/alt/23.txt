{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кичӱ бий", "p": 1}], "body": [{"t": "h2", "c": "ХХIII", "p": 546}, {"t": "text", "c": ["— Олор неге де амадабай jат — деп, темир jолчы унчукты.", "— Олор вагондордо уйуктап jадар эмезе отурып, оозын jаан-jаан ачып, эстегилеп барадар jаҥду улус.", "Jаҥыс балдар тумчуктарыла кӧзнӧккӧ тӱртӱлгилеп соныркаган кӧргӱлейт."], "p": 546}, {"t": "text", "c": ["— Jаҥыс ла балдар нени бедреп jӱргенин билип jат — деп, Кичӱ-бий аjарулу унчукты.", "— Олор ал-санаазын ӧӧн бӧстӧҥ эткен наадайга беринип, сӱреен карусып, качан онысын колынаҥ айрып алгайсын, ыйлашкылап турар…", "— Ырызы андый — деп, темир jолчы кимиренди."], "p": 547}, {"t": "text", "c": ["— Jакшы ба — деп, Кичӱ-бий эзендешкен."], "p": 549}, {"t": "text", "c": ["— Jакшы, jакшы ба — деп, садучы каруусын jандырган."], "p": 550}, {"t": "text", "c": ["Ол суузаганын кандырар пилюлялар садып турган эмтир. Бир андый пилюляны ашырып ийгели, jети кӱнге суузабай jӱрериҥ."], "p": 551}, {"t": "text", "c": ["— Буларды слер неге болуп садып турганаар? — деп, Кичӱ-бий сурады. — Олор кӧп ӧй чеберлеп jат — деп, садучы каруусын jандырды. — Билеечи улустыҥ чоды аайынча, бу пилюлялар шылтусында бир jетикӱндӱк сайын бешен ӱч минут чеберлеп алар аргалу."], "p": 553}]}