{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Бәләкәй шаһзат", "p": 1}], "body": [{"t": "h2", "c": "XV", "p": 363}, {"t": "text", "c": ["«Бына кеше, — тине үҙ үҙенә Бәләкәй шаһзат, юлын дауам итеп, — бына кеше; уға барыһы ла - батша ла, шөһрәт һөйөүсе лә, эскесе лә, эшҡыуар ҙа нәфрәт менән ҡарар ине.", "Ә шулай ҙа улар араһында ул ғына, минеңсә, көлкөлө түгел. Бәлки үҙе тураһында ғына уйламағанғалыр». Бәләкәй шаһзат тәрән тын алды. «Бына кем менән дуҫлашырға ине лә, — тип тә уйлап ҡуйҙы. — Тик уның ҡауҡабы шул тиклем бәләкәй.", "Унда икәү өсөн урын юҡ... »", "Был бәләкәй ҡауҡабҡа ҡарата иң ҙур үкенесенең тағы ла бер сәбәбе булыуын танырға баҙнат итмәй ине: егерме дүрт сәғәт эсендә бында ҡояш байыуы менән мең дүрт йөҙ ҡырҡ тапҡыр һоҡланыу мөмкин ине!"], "p": 364}, {"t": "text", "c": ["Алтынсы ҡауҡаб алдағыһынан ун тапҡырға ҙурыраҡ ине.", "Унда ҡалын-ҡалын китаптар яҙған ҡарт йәшәй ине."], "p": 366}, {"t": "text", "c": ["— Ҡарағыҙ әле! Бына сәйәхәтсе килде! — тип ҡысыҡырып ебәрҙе ул, Бәләкәй шаһзатты күреп. Бәләкәй шаһзат, тын йүнәлтергә өҫтәлгә менеп ултрыҙы. Ул шул тиклем илдәр гиҙҙе бит инде!"], "p": 368}, {"t": "text", "c": ["— Һин ҡайҙан? — тип һораны унан ҡарт."], "p": 369}, {"t": "text", "c": ["— Был ниндәй ҙур китап ул? — һорауланы Бәләкәй шаһзат.", "— Һеҙ бында ни эшләйһегеҙ?"], "p": 370}, {"t": "text", "c": ["— Мин географ, — яуап ҡайтарҙы ҡарт."], "p": 371}, {"t": "text", "c": ["— Ә нимә ул географ?"], "p": 372}, {"t": "text", "c": ["— Ул диңгеҙҙәр, йылғалар, ҡалалар, тауҙар һәм сүллектәр ҡайҙа икәнен белгән ғалим."], "p": 373}, {"t": "text", "c": ["— Ҡайһылай ҡыҙыҡ! — тине Бәләкәй шаһзат.", "— Быныһы — ысын эш! Ул ҡарашы менән географтың ҡауҡабын йүгертеп сыҡты. Бер ҡасан да был тиклем мөһабәт ҡауҡабты күргәне юҡ ине!"], "p": 375}, {"t": "text", "c": ["— Һеҙҙең ҡауҡабығыҙ бик матур, — тине ул. — Ә дарьялар һеҙҙә бармы?"], "p": 376}, {"t": "text", "c": ["— Быныһын мин белмәйем, — тине географ."], "p": 377}, {"t": "text", "c": ["— О-о-о... — төңөлөп һуҙҙы Бәләкәй шаһзат.", "— Ә тауҙар бармы?"], "p": 378}, {"t": "text", "c": ["— Белмәйем, — ҡабатланы географ."], "p": 379}, {"t": "text", "c": ["— Ә ҡалалар, йылғалар, сүллектәр?"], "p": 380}, {"t": "text", "c": ["— Быныһын да мин белмәйем."], "p": 381}, {"t": "text", "c": ["— Һуң һеҙ бит географ!"], "p": 382}, {"t": "text", "c": ["— Тап шулай, — тине ҡарт. — Мин географ, ә сәйәхәтсе түгел.", "Миңә сәйәхәтселәр бик тә етмәй.", "Сөнки ҡалаларға, йылғаларға, тауҙарға, диңгеҙҙәргә, дарьяларға һәм сүллектәргә геграфтар иҫәп алып бармай.", "Географ бигерәк мөһим кеше, һәм гиҙеп йөрөргә уның ваҡыты юҡ.", "Ул үҙенең эш бүлмәһенән сыҡмай. Әммә сәйәхәтселәрҙе үҙендә ҡабул итә һәм һөйләгәндәрен яҙып ала.", "Әгәр улар ҡыҙыҡлы бер ни һөйләһә, географ белешмәләр төшөрөп сәйәхәтсенең әҙәпле кешеме икәнлеген тикшерә."], "p": 383}, {"t": "text", "c": ["— Ә нимәгә?"], "p": 384}, {"t": "text", "c": ["— Һуң бит әгәр ҙә сәйәхәтсе алдай башлаһа, география китаптарында бар нәмә буталасаҡ.", "Һәм ул артыҡ эсә икән — уныһы ла бәлә."], "p": 385}, {"t": "text", "c": ["— Ә ниңә?"], "p": 386}, {"t": "text", "c": ["— Сөнки эскеселәрҙең күҙенә ҡуш булып күренә.", "Һәм, ысынында бер тау булған урында, географ икәүҙе билдәләйәсәк."], "p": 387}, {"t": "text", "c": ["— Мин бер кешене белә инем... Унан насар сәйәхтсе сығыр ине, — билдәләне Бәләкәй шаһзат."], "p": 388}, {"t": "text", "c": ["— Бик тә мөмкин.", "Һәм бына, әгәр ҙә сәйәхәтсе әҙәпле кеше булып сыҡһа, уның асышын тикшерәләр."], "p": 389}, {"t": "text", "c": ["— Нисек тикшерәләр? Баралар ҙа ҡарайҙармы?"], "p": 390}, {"t": "text", "c": ["— Юҡ инде.", "Был бик ҡатмарлы.", "Сәйәхәтсенән дәлилдәр биреүен талап итәләр.", "Мәҫәлән, ҙур тауҙы асҡан икән, шул тауҙан эре таштар алып килһен."], "p": 391}, {"t": "text", "c": ["Географ ҡапыл тулҡынланыуға килеп:"], "p": 392}, {"t": "text", "c": ["— Һин бит үҙең дә сәйәхәтсе! Һин алыҫтан килгәнһең!", "Үҙеңдең ҡауҡабың тураһында миңә һөйлә әле! Һәм ул ҡалын китабын асып ҡәләмен осланы.", "Сәйәхтселәр хикәйәләрен тәүҙә ҡәләм менән яҙып алалар. Һәм һуңынан, сәйәхәтсе дәлилдәрен тапшырғас ҡына, уның һөйләгәнен ҡара менән яҙырға була."], "p": 394}, {"t": "text", "c": ["— Тыңлайым һине, — тине географ."], "p": 395}, {"t": "text", "c": ["— Миндә унда әллә ни ҡыҙыҡ түгел, — әйтеп бирҙе Бәләкәй шаһзат. — Миндә барыһы ла бик бәләкәй. Өс янартауым бар.", "Икәүһе тере, ә береһе күптән һүнгән.", "Тик аҙмы ни булып ҡуйыуы ихтимал...", "— Эйе, барыһы ла ихтимал, — иҫбатланы географ."], "p": 396}, {"t": "text", "c": ["— Шунан сәскәм бар."], "p": 397}, {"t": "text", "c": ["— Сәскәләрҙе беҙ билдәләмәйбеҙ, — тине географ."], "p": 398}, {"t": "text", "c": ["— Ниңә?!", "Был бит иң матуры! — Сөнки сәскәләр ваҡытлыса ғына."], "p": 400}, {"t": "text", "c": ["— Нисек ул — ваҡытлыса?"], "p": 401}, {"t": "text", "c": ["— География китаптары — донъяла иң ҡиммәтле китаптар, — аңлатты географ.", "— Улар бер ҡасан да иҫкермәй.", "Тауҙың урынынан ҡуҙғыуы бит бик һирәк осраҡ. Йә дарьяның ҡороуы.", "Беҙ мәңге һәм үҙгәрмәүсән әйберҙәр тураһында яҙабыҙ."], "p": 402}, {"t": "text", "c": ["— Һуң бит һүнгән янартауҙың уяныуы мөмкин, — бүлдерҙе Бәләкәй шаһзат.", "— Ә нимә ул «ваҡытлыса»?"], "p": 403}, {"t": "text", "c": ["— Янартау һүнгәнме юҡмы, быныһы беҙҙең, географтар, өсөн, әһәмиткә эйә түгел, — тине географ. — Шуныһы мөһим: тау. Ул үҙгәрмәй. — Ә нимә ул «ваҡытлыса»? — тип һораны, бер һорау биреп яуап алмайынса тынысланмаған, Бәләкәй шаһзат."], "p": 405}, {"t": "text", "c": ["— Тимәк: тиҙҙән юҡҡа сығырға тейешле нәмә."], "p": 406}, {"t": "text", "c": ["— Минең сәскәм дә тиҙҙән юҡҡа сығырға тейешме?"], "p": 407}, {"t": "text", "c": ["— Әлбиттә."], "p": 408}, {"t": "text", "c": ["«Минең матурлығым һәм һөйөнөсөм мәңгелек түгел, — тине үҙенә Бәләкәй шаһзат, — һәм ул донъянан һаҡлана алмай, ни бары тик дүрт энәһе генә бар.", "Ә мин уны ташлап киттем, һәм ул минең ҡауҡбымда япа-яңғыҙы ҡалды!»", "Тәүге тапҡыр ул ҡалдырып киткән сәскәһе тураһында үкенде.", "Тик шул уҡ мәлдә уның ҡыйыулығы кире ҡайтты."], "p": 409}]}