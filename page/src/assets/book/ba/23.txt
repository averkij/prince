{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Бәләкәй шаһзат", "p": 1}], "body": [{"t": "h2", "c": "XXIII", "p": 548}, {"t": "text", "c": ["— Хәйерле көн, — тине Бәләкәй шаһзат."], "p": 549}, {"t": "text", "c": ["— Хәйерле көн, — яуапланы сауҙагәр."], "p": 550}, {"t": "text", "c": ["Ул, һыуһынды ҡандыра торған, камиллаштырылған дарыуҙар менән сауҙа итә ине. Шундай дарыуҙы йотһаң — һуңынан бер аҙна һыу эске килмәй."], "p": 551}, {"t": "text", "c": ["— Ни өсөн һин уларҙы һатаһың? — һораны Бәләкәй шаһзат."], "p": 552}, {"t": "text", "c": ["— Улар арҡаһында күп кенә ваҡыт һаҡланыуы бар, — яуапланы сауҙагәр.", "— Белгестәр һанауынса, аҙнаһына илле өс дәҡиғәт сарыф итмәй ҡалдырырға була."], "p": 553}, {"t": "text", "c": ["— Ә шул илле өс дәҡиғәттә нимә эшләргә?"], "p": 554}, {"t": "text", "c": ["— Нимә теләһәң дә."], "p": 555}]}