{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Бәләкәй шаһзат", "p": 1}], "body": [{"t": "h2", "c": "XXIII", "p": 546}, {"t": "text", "c": ["— Бер ни телмәйҙәр улар, — тине уҡсасы.", "— Улар вагондарҙа йоҡлайҙыр, йә булмаһа иҫәнәп кенә ултыралар.", "Тик балалар ғына танауҙарын тәҙрәләргә терәп ултыралар."], "p": 546}, {"t": "text", "c": ["— Тик балалар ғына нимә эҙләгәнен беләләр, — тине Бәләкәй шаһзат.", "— Улар бар күңелен сепрәк ҡурсаҡҡа бирәләр, һәм был ҡурсаҡ улраға бик тә бик ҡәҙерле булып китә, һәм әгәр уны тартып алһалар, балалар илайҙар...", "— Уларҙың бәхете, — тине уҡсасы."], "p": 547}, {"t": "text", "c": ["— Хәйерле көн, — тине Бәләкәй шаһзат."], "p": 549}, {"t": "text", "c": ["— Хәйерле көн, — яуапланы сауҙагәр."], "p": 550}, {"t": "text", "c": ["Ул, һыуһынды ҡандыра торған, камиллаштырылған дарыуҙар менән сауҙа итә ине. Шундай дарыуҙы йотһаң — һуңынан бер аҙна һыу эске килмәй."], "p": 551}, {"t": "text", "c": ["— Ни өсөн һин уларҙы һатаһың? — һораны Бәләкәй шаһзат. — Улар арҡаһында күп кенә ваҡыт һаҡланыуы бар, — яуапланы сауҙагәр. — Белгестәр һанауынса, аҙнаһына илле өс дәҡиғәт сарыф итмәй ҡалдырырға була."], "p": 553}]}