{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёзден Жажчыкъ", "p": 1}], "body": [{"t": "h2", "c": "XVІ", "p": 410}, {"t": "text", "c": ["– Мен къалай ары барсам, тап болур? – деп сорду географдан."], "p": 410}, {"t": "text", "c": ["– Жер планетагъа да бир жорт, – деди географ. – Аны бёкем хапары чыгъады...", "Ёзден жашчыкъ географны планетасындан Жер планетагъа кетгенликге, кесини планетасында къалгъан гюл акъылын бийлегенди. Алайды да, Ёзден жашчыкъ жетинчи планетагъа, Жер жюзюне, келип тюшдю."], "p": 413}, {"t": "text", "c": ["Жер – алай бош планета тюйюлдю!", "Аны тёгерегинде, Жер жюзюнде, жюз бла онбир патчах (ол санда – негрле да), жети минг географ, тогъуз жюз минг иш кёллю, жети миллион бла жарым ичгичи, юч жюз бла онбир миллион зынттыу-гынттылы – барысын да бирге тергесенг, эки миллиард чакълы акъылбалыкъ болгъан адам жашайды."], "p": 414}, {"t": "text", "c": ["Жерни уллулугъун сизге ангылатыр ючюн, жаланда чыракъчыланы юслеринде юлгю келтирейим: дуниягъа хауа чыракъла жайылгъынчы, алты континентде тёрт жюз юч жыйырма эки минг беш жюз он бир адам ишлегенди. Ала эшикде фатеген чыракъланы ингирде жандырып, эрттенликде ёчюлтюп тургъандыла."], "p": 415}]}