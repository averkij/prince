{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёзден Жажчыкъ", "p": 1}], "body": [{"t": "h2", "c": "XX", "p": 459}, {"t": "text", "c": ["– Кесим... кесим... кесим... – деди къая къызы."], "p": 459}, {"t": "text", "c": ["«Не къужур планетады бу! – деп ойлады Ёзден жашчыкъ.", "– Къуппа-къургъакъ, ийнеледен толуп, тузлу.", "Адамла да – бир гуларакъла. Сен айтханны къайтарып айтадыла ансы...", "Мени планетамда уа гюлюм бар эди – мени ариуум, мени къууанчым, мени ийнагъым. Хар заманда да сёлешип, ол алгъа башлай эди»."], "p": 460}, {"t": "text", "c": ["Къумланы, къаяланы, къарланы да къыдыра келип, ахырында жолгъа чыгъады.", "Жолла уа адамлагъа элтедиле."], "p": 462}, {"t": "text", "c": ["– Кюн ахшы болсун! – деди ол."], "p": 463}, {"t": "text", "c": ["Ол салам берген – гюлледен топпа-толу бахчады."], "p": 464}, {"t": "text", "c": ["– Ахшылыкъ кёр! – дедиле гюлле."], "p": 465}, {"t": "text", "c": ["Ол гюлле барысы да кесини жангыз гоккасына ушагъанларын кёрдю Ёзден жашчыкъ."], "p": 466}, {"t": "text", "c": ["– Сиз кимсиз? – деп сорду ол, сейирсиннгенден тили тутула. – Биз – гюлле, – дедиле гюлле."], "p": 468}, {"t": "text", "c": ["– Эшта-эшта... – деп сейирсинди Ёзден жашчыкъ."], "p": 469}]}