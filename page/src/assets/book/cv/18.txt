{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пĕчĕкçеç принц", "p": 1}], "body": [{"t": "h2", "c": "XVIII", "p": 442}, {"t": "text", "c": ["— Эпӗ пур туптармӑш мӑйӑрне те катма вӑй ҫитеретӗп, — терӗ ҫӗлен."], "p": 442}, {"t": "text", "c": ["Унтан иккӗшӗ те шӑпланчӗҫ."], "p": 443}, {"t": "text", "c": ["Пӗчӗкҫеҫ принц пушхир урлӑ каҫса та ҫын таврашне тӗл пулмарӗ.", "Пӗртен-пӗр чечеке курчӗ вал ҫул ҫинче — виҫӗ чӗрпекӗпе вӗлтӗртетсе ларакан имшерккене.", "— Ырӑ кун, — терӗ Пӗчӗк принц."], "p": 445}, {"t": "text", "c": ["— Ырӑ кун, — хуравларӗ чечек."], "p": 446}, {"t": "text", "c": ["— Ҫынсем ҫук-ши кунта? — ҫепӗҫ саспа ыйтрӗ Пӗчӗк принц."], "p": 447}, {"t": "text", "c": ["Чечек пурӗ те пӗр хутчен ҫеҫ курнӑ хӑй ҫулӗпе караван иртсе кайнине."], "p": 448}, {"t": "text", "c": ["— Ҫынсем?.. Пур вӗсем, анчах та, ман шутпа, пурӗ те улттӑ е ҫиччӗ.", "Эпӗ вӗсене чылай ҫул каялла курнӑччӗ.", "Анчах вӗсене ӑҫта тупма май пурри паллӑ мар.", "Ҫил хӑвалать вӗсене тӗнче тӑрӑх.", "Ҫынсен тымарӗ ҫук, ку вара шутсӑр майлӑ мар япала."], "p": 449}]}