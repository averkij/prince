{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пĕчĕкçеç принц", "p": 1}], "body": [{"t": "h2", "c": "XX", "p": 459}, {"t": "text", "c": ["— Пӗччене йывӑр… пӗччене йывӑр… пӗччене йывӑр… — хуравларӗ ахрӑм."], "p": 459}, {"t": "text", "c": ["«Мӗн тери мыскараллӑ планета! — шутларӗ вара вӑл. — Талккишпех типсе ларнӑ, пур ҫӗрте те тирекен йӗпсем тата тӑвар.", "Ҫыннисем фантазисӗр, вӗсем эс каланӑ сӑмаха тепӗр хут калама ҫеҫ пӗлеҫҫӗ…", "Хам патӑмра манӑн ытарайми чечекӗм пурччӗ, пирӗн калаҫу яланах ун сӑмахӗпе пуҫланатчӗ…»"], "p": 460}, {"t": "text", "c": ["Нумай вӑхӑт хушши хӑйӑрсем, чул хысакӗсем, пӑр-юрсем урлӑ утса Пӗчӗк принц юлашкинчен хӑй шыракан ҫула тупрӗ-тупрех.", "Ҫул-йӗрсем вара пурте ҫынсем патне илсе каяҫҫӗ."], "p": 462}, {"t": "text", "c": ["— Ырӑ кун, — терӗ вӑл."], "p": 463}, {"t": "text", "c": ["Ун умӗнче роза чечекӗсен пахчи куҫ тулли илемленсе ларать иккен."], "p": 464}, {"t": "text", "c": ["— Ырӑ кун, — пӗр саслӑн сывлӑх сунчӗҫ розӑсем."], "p": 465}, {"t": "text", "c": ["Пӗчӗк принц вӗсене сӑнаса пӑхрӗ: пурте каснӑ-лартнӑ унӑн чечекӗ!"], "p": 466}, {"t": "text", "c": ["— Камсем эсир? — ыйтрӗ вӑл шутсӑр хытӑ тӗлӗннипе. — Эпир — розӑсем, — илтӗнчӗ чечексен хуравӗ."], "p": 468}, {"t": "text", "c": ["— Ах! — теме ҫеҫ пултарчӗ Пӗчӗк принц."], "p": 469}]}