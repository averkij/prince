{"head": [{"t": "h1", "c": "АРГЪАУ АВТОРИ ХУЗТИ ХÆЦЦÆ", "p": 0}, {"t": "h2", "c": "Минкъий принц", "p": 1}], "body": [{"t": "h2", "c": "XI", "p": 243}, {"t": "text", "c": ["Дуккаг планети цардӕй кадӕуарзӕг:"], "p": 243}, {"t": "text", "c": ["- А!"], "p": 244}, {"t": "text", "c": ["А!"], "p": 246}, {"t": "text", "c": ["Мӕнӕ кадӕгӕнӕг ӕрбацудӕй! - фӕгъгъӕр кодта кадӕуарзӕг, куддӕр Минкъий принци идардӕй рауидта, уотӕ."], "p": 247}, {"t": "text", "c": ["Уомӕн ӕма кадӕуарзӕг адӕймаги цӕсти иннӕ адӕн сӕ еугурдӕр кадӕгӕнгутӕ ‘нцӕ. — Дӕ бон хуарз, — загъта Минкъий принц. — Ци ӕнахур ходӕ дӕбӕл ес."], "p": 249}, {"t": "text", "c": ["— Е саламдӕттӕн ходӕ ‘й.", "Е ӕй салам дӕттунӕн, кадӕ мин ку фӕккӕнунцӕ, уӕд.", "Гъигагӕн, абӕлти неке некумӕ фӕццӕуй."], "p": 250}, {"t": "text", "c": ["-Ӕцӕгӕй? - сдзурдта Минкъий принц, неци ба- лӕдӕрдтӕй, уотемӕй."], "p": 251}, {"t": "text", "c": ["- Ӕрӕрдзӕф-ма кӕнай, — загъта ин кадӕуарзӕг."], "p": 252}, {"t": "text", "c": ["Минкъий принц ӕрӕрдзӕф кодта.", "Кадӕуарзӕг ин уӕздан салам равардта, ӕ ходӕ исесгӕй."], "p": 253}, {"t": "text", "c": ["«А ба къаролӕй дӕр ходӕгдӕр ку ӕй», - рагъуди кодта Минкъий принц. Ӕма бабӕй нӕуӕгӕй райдӕдта ӕмдзӕгъд кӕнун.", "Кадӕуарзӕг ба ин нӕуӕгӕй райдӕдта салам дӕттун, ӕ ходӕ есгӕй."], "p": 254}, {"t": "text", "c": ["Фондз минуттей бӕрцӕ уотӕ ку рафӕлтӕрдтонцӕ, уӕд Минкъий принц бафӕлладӕй гъазти еугӕндзондзийнадӕй: — Ӕма цӕмӕй ходӕ ӕрхауа, — бафарста Минкъий принц, — уой туххӕй ци бакӕнун гъӕуй?"], "p": 256}, {"t": "text", "c": ["Фал ӕй кадӕуарзӕг не гъуста.", "Кадӕуарзгутӕ некӕд неци фегъосунцӕ, ӕппӕлӕн дзубандитӕй ӕндӕр. - Ӕцӕгӕй мӕнбӕл хъӕбӕр деси ӕфтуис? - бафарста Минкъий принци."], "p": 258}, {"t": "text", "c": ["— Ӕма е ба ци амонуй «деси ӕфтуйун»?"], "p": 259}, {"t": "text", "c": ["— Деси ӕфтуйун амонуй, аци планети еугуремӕй рӕсугъддӕр, еугуремӕй арӕзтдӕр, еугуремӕй гъӕздугдӕр ӕма еугуремӕй зундгиндӕр ӕз ке дӕн, уобӕл арази ун."], "p": 260}, {"t": "text", "c": ["— Ӕма дӕ планети еунӕг ду ку дӕ!"], "p": 261}, {"t": "text", "c": ["— Еци ӕхцӕуӕндзийнадӕ мин скӕнӕ."], "p": 262}, {"t": "text", "c": ["Уӕддӕр бафтуйӕ мӕнбӕл деси!"], "p": 263}]}