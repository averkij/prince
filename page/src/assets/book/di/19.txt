{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Минкъий принц", "p": 1}], "body": [{"t": "h2", "c": "XIX", "p": 450}, {"t": "text", "c": ["— Хуарзӕй байзайӕ, — загъта Минкъий принц."], "p": 450}, {"t": "text", "c": ["— Фӕндараст уо, — загъта деденӕг."], "p": 451}, {"t": "text", "c": ["Минкъий принц схизтӕй бӕрзонд хонхмӕ.", "Нури уӕнгӕ ци хуӕнхтӕ зудта, етӕ адтӕнцӕ, ӕ уӕргутӕмӕ ка хъӕрттӕй, ӕрмӕст еци ӕртӕ вулкани.", "Ӕма хуст вулканӕй къелай бӕсти пайда кодта.", "«Ауӕхӕн бӕрзонд хонхӕй, - гъуди кодта Минкъий принц, — уайтагъд фӕууиндзӕнӕн еУгУР планетӕ дӕр ӕма еугур адӕни дӕр ...». Фал си неци фӕууидта, содзинттау циргъ къӕдзӕхтӕй ӕндӕр."], "p": 453}, {"t": "text", "c": ["— Дӕ бон хуарз, — загъта Минкъий принц зӕрдаййевӕй."], "p": 454}, {"t": "text", "c": ["- Дӕ бон хуарз... Дӕ бон хуарз...Дӕ бон хуарз..., - дзуапп равардта азӕлд."], "p": 455}, {"t": "text", "c": ["— Ка ‘йтӕ? — бафарста Минкъий принц."], "p": 456}, {"t": "text", "c": ["- Ка ‘йтӕ ... ка ‘йтӕ ... ка ‘йтӕ, - дзуапп равардта азӕлд."], "p": 457}, {"t": "text", "c": ["— Ӕнбӕлттӕ мин фӕууотӕ, еунӕг дӕн, — загъта Минкъий принц."], "p": 458}]}