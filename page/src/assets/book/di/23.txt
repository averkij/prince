{"head": [{"t": "h1", "c": "АРГЪАУ АВТОРИ ХУЗТИ ХÆЦЦÆ", "p": 0}, {"t": "h2", "c": "Минкъий принц", "p": 1}], "body": [{"t": "h2", "c": "XXIII", "p": 548}, {"t": "text", "c": ["— Дӕ бон хуарз, — загъта Минкъий принц."], "p": 549}, {"t": "text", "c": ["— Дӕ бон хуарз, — дзуапп равардта базаргӕнӕг."], "p": 550}, {"t": "text", "c": ["Е адтӕй, ӕдонуг ка сӕттуй, уӕхӕн хуӕздӕргонд пилюлитӕй базаргӕнӕг.", "Къуӕре си еу баниуазунцӕ ӕма ӕдонуг нӕ бал фӕккӕнунцӕ."], "p": 551}, {"t": "text", "c": ["— Цӕмӕн сӕ уӕйӕ кӕнис? — бафарста Минкъий принц."], "p": 552}, {"t": "text", "c": ["— Рӕстӕг фӕстауӕрцӕ кӕнунмӕ хъӕбӕр агъаз ӕнцӕ, — загъта базаргӕнӕг.", "— Эксперттӕ банимадтонцӕ, къуӕремӕ фӕндзай ӕртӕ минутти фӕстауӕрцӕгонд ке цӕуй, уой."], "p": 553}, {"t": "text", "c": ["— Ӕма ци аразгӕ ’й еци фӕндзай ӕртӕ минуттемӕй?"], "p": 554}, {"t": "text", "c": ["— Ке ци фӕндуй, уой си аразуй."], "p": 555}]}