{"head": [{"t": "h1", "c": "АРГЪАУ АВТОРИ ХУЗТИ ХÆЦЦÆ", "p": 0}, {"t": "h2", "c": "Минкъий принц", "p": 1}], "body": [{"t": "h2", "c": "XXIII", "p": 546}, {"t": "text", "c": ["- Ӕгириддӕр неке фӕдбӕл цӕунцӕ, - загъта фатгӕс.", "- Уоми медӕгӕй фунӕй кӕнунцӕ, кенӕ ба сӕ ком ивазунцӕ.", "Ӕрмӕст сувӕллӕнттӕ сӕ фийтӕ къӕрӕзгитӕбӕл нитътъӕпӕн кӕнунцӕ."], "p": 546}, {"t": "text", "c": ["- Ӕрмӕст сувӕллӕнттӕ зонунцӕ, ци агорунцӕ, уой, - фӕккодта Минкъий принц.", "- Сӕ рӕстӕг фӕсафунцӕ еу хӕцъелин куклабӕл, хъӕбӕр кадгин сӕмӕ исуй, ӕма син ӕй ку байсунцӕ, уӕд фӕккӕунцӕ...", "- Етӕ амондгун ӕнцӕ, - загъта фатгӕс."], "p": 547}, {"t": "text", "c": ["— Дӕ бон хуарз, — загъта Минкъий принц."], "p": 549}, {"t": "text", "c": ["— Дӕ бон хуарз, — дзуапп равардта базаргӕнӕг."], "p": 550}, {"t": "text", "c": ["Е адтӕй, ӕдонуг ка сӕттуй, уӕхӕн хуӕздӕргонд пилюлитӕй базаргӕнӕг. Къуӕре си еу баниуазунцӕ ӕма ӕдонуг нӕ бал фӕккӕнунцӕ."], "p": 551}, {"t": "text", "c": ["— Цӕмӕн сӕ уӕйӕ кӕнис? — бафарста Минкъий принц. — Рӕстӕг фӕстауӕрцӕ кӕнунмӕ хъӕбӕр агъаз ӕнцӕ, — загъта базаргӕнӕг. — Эксперттӕ банимадтонцӕ, къуӕремӕ фӕндзай ӕртӕ минутти фӕстауӕрцӕгонд ке цӕуй, уой."], "p": 553}]}