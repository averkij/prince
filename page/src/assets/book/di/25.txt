{"head": [{"t": "h1", "c": "АРГЪАУ АВТОРИ ХУЗТИ ХÆЦЦÆ", "p": 0}, {"t": "h2", "c": "Минкъий принц", "p": 1}], "body": [{"t": "h2", "c": "XXV", "p": 576}, {"t": "text", "c": ["Минкъий принц ӕрфунӕй ӕй, ӕз ӕй мӕ гъӕбеси исистон ӕма идарддӕр рараст дӕн.", "Мӕ зӕрдӕ ӕ бунати н ’адтӕй.", "Уотӕ мӕмӕ кастӕй, цума мӕнгӕфсонӕ хӕзна хӕссун.", "Уотӕ дӕр мӕмӕ кастӕй, цума амӕй мӕнгӕфсонӕдӕр а Зӕнхӕбӕл неци адтӕй."], "p": 576}, {"t": "text", "c": ["Мӕйрохсмӕ ин хӕстӕгмӕ кастӕн ӕ фӕлорс тӕрнихмӕ, е ’хгӕд цӕститӕмӕ, думгӕ ин ке змӕлун кодта, уоци къӕбӕлдзуг сӕригъунтӕмӕ ӕма мӕхенимӕр дзурдтон: «Уингӕ ци кӕнун, е хъозгӕй ӕндӕр неци ’й.", "Медау цӕстӕй фӕууинӕн нӕййе...».", "Ӕ ӕрдӕгигон билтӕ ходӕзмолӕ кодтонцӕ, ӕма бабӕй мӕхецӕн загътон: «Аци фунӕй Минкъий принцӕй мӕнӕн мӕ зӕрдӕ хъӕбӕрдӕр ци агайуй, е ӕй ӕ деденӕгбӕл еузӕрдиондзийнадӕ, е ӕй уоци мӕтӕг деденӕги фӕлгонц, ӕ медӕгӕ цирагъау рохс тӕмӕнтӕ ка калуй фунӕййӕй дӕр...».", "Ӕма балӕдӕрдтӕн, Минкъий принц уомӕй никкидӕр мӕнгӕфсонӕ ке адтӕй, уой.", "Цирӕгътӕ цурд гъӕуай кӕнун гъӕуй: думги еу футтӕй дӕр син тӕссаг ӕй фӕххуссунӕй...", "Ӕма уотӕ цӕугӕй боницъӕхтӕбӕл иссердтон цъай. — Адӕн — загъта Минкъий принц, — сӕхе бакалунцӕ экспрессти, фал ци агорунцӕ, уой нӕ бал зонунцӕ.", "Уомӕ гӕсгӕ ӕнцойнӕ нӕ ерунцӕ ӕма дууердӕмӕ кӕнунцӕ...", "Удта бафтудта:"], "p": 579}, {"t": "text", "c": ["— Бунтон дзӕгъӕли...", "Мах ци цъаймӕ бахъӕрттан, е Сахари цъайти хузӕн н’адтӕй.", "Сахари цъайтӕ ‘нцӕ зменси къахт хумӕтӕг хъумтӕ.", "А ба гъӕууон цъаййи хузӕн адтӕй.", "Фал ами еунӕг гъӕу дӕр н ‘адтӕй, ӕма мӕхе фунӕй фенгъалдтон."], "p": 580}, {"t": "text", "c": ["— Ци дессаг ӕй, — загътон Минкъий принцӕн, — алцидӕр си цӕттӕ ’й: цалх, къибила ӕма бӕттӕн...", "Минкъий принц ниххудтӕй, бавналдта бӕттӕнмӕ, фезмӕлун кодта цалх.", "Ӕма цалх нихъхъис-хъис кодта, зӕронд флюгер, думгӕ ӕгӕр берӕ фунӕййӕй ку байзайуй, уӕд куд нихъхъис-хъис кӕнуй, уотӕ."], "p": 581}, {"t": "text", "c": ["Игъосис, — загъта Минкъий принц, — мах цъаййи игъал кӕнӕн ӕма заруй...", "Мӕн нӕ фӕнд ’адтӕй, ӕхецӕн зин кӕна, уой."], "p": 582}, {"t": "text", "c": ["- Мӕн бауадзай, - сдзурдтон имӕ, - е дӕуӕн ӕгӕр уӕззау ӕй."], "p": 583}, {"t": "text", "c": ["Арӕхсгай исистон къибила цъаййи билӕмӕ.", "Лӕмбунӕг ӕвӕрд ӕй ӕркодтон."], "p": 584}, {"t": "text", "c": ["Мӕ гъости ма зӕлланг кодта цалхи зар, змӕлгӕ ма ци дон кодта, уой медӕгӕ ба уидтон, хор куд змалдӕй, уой.", "— Аци донӕй ӕдонуг дӕн, — сдзурдта Минкъий принц, — раминсидӕттай, басиниуазон...", "Ӕма ӕз балӕдӕрдтӕн, ци агурдта, уой!"], "p": 585}, {"t": "text", "c": ["Исистон ин къибила ӕ билтӕмӕ.", "Раниуазта си, ӕ цӕститӕ ӕхгӕд, уотемӕй.", "Бӕрӕгбони адӕ кодта!"], "p": 586}, {"t": "text", "c": ["Аци дон хумӕтӕги ӕдонугсӕттӕг дон н ’адтӕй.", "Е игурд адтӕй стъалути буни балцӕй, цалхи зарӕй, мӕ къохти тухархайдӕй.", "Зӕрдӕн лӕварау ӕхцӕуӕн адтӕй. Уотӕ, минкъий биццеу ма ку адтӕн, уӕд дӕр назубӕласи рохс, ӕмбесӕхсӕвигон месси музыкӕ, фӕлмӕн медбилхудтитӕ — етӕ еугур дӕр тӕмӕнтӕ калун кӕнионцӕ мӕ Цӕппорси лӕвар."], "p": 587}, {"t": "text", "c": ["- Дӕуӕрдигон адӕн, - загъта Минкъий принц, - фондз мин мӕтӕг деденӕги бакӕнунцӕ еу дзӕхӕрай... ӕма си ци агорунцӕ, уой нӕ ерунцӕ...", "- Нӕ ’й ерунцӕ, - дзуапп равардтон ӕз..."], "p": 588}, {"t": "text", "c": ["— Уотемӕй ба, ци агорунцӕ, уомӕн иссерӕн ес еунӕг деденӕги кенӕ еу дони ӕртӕхи... — Уотӕ ’й — дзуапп равардтон ӕз. Ӕма ма Минкъий принц бафтудта:"], "p": 590}, {"t": "text", "c": ["— Фал цӕститӕ хъӕрӕу ӕнцӕ.", "Агорун зӕрдӕй гъӕуй."], "p": 591}, {"t": "text", "c": ["Раниуазтон.", "Ӕнцонӕй уолӕфтӕн.", "Зменсӕ хорискасти мудхуз фӕууй.", "Ӕма уоци муди хузӕй дӕр адтӕн амондгун.", "Цӕй туххӕй гъӕуама адтайнӕ ӕнкъард..."], "p": 592}, {"t": "text", "c": ["— Гъӕуама ци дзурд равардтай, уой сӕнхӕст кӕнай, — фӕлмӕнӕй мин загъта Минкъий принц, нӕуӕгӕй мӕ фарсмӕ ӕрбадгӕй."], "p": 593}, {"t": "text", "c": ["- Циуавӕр дзурд?"], "p": 594}, {"t": "text", "c": ["— Зонис ӕй...", "Цъотта мӕ фусӕн ..."], "p": 595}, {"t": "text", "c": ["Ӕз уоци деденӕгбӕл дзуаппдӕттӕг дӕн!", "Ӕз мӕ дзиппӕй исистон мӕ хузгӕндтӕ."], "p": 596}, {"t": "text", "c": ["Минкъий принц сӕмӕ ӕркастӕй ӕма ходгӕй загъта:", "— Дӕ баобабтӕ еуминкъий къабускати хузӕн ӕнцӕ..."], "p": 597}, {"t": "text", "c": ["- Ӕцӕгӕй! - Ӕз ба мӕ баобабтӕй уотӕ сӕрустур адтӕн!"], "p": 598}, {"t": "text", "c": ["—Дӕробас... ӕгъостӕ... сиутихузӕнӕнцӕеуминкъий... удта ӕгӕр даргъ ӕнцӕ!"], "p": 599}, {"t": "text", "c": ["Ӕма бабӕй нӕуӕгӕй ниххудтӕй. — Дзӕгъӕли мӕ фудгин кӕнис, мӕ минкъий лимӕн, боатӕ ӕндагӕрдигӕй ӕмӕ медӕгӕрдигӕй ӕндӕр некӕд неци зудтон хузӕ кӕнун."], "p": 600}, {"t": "text", "c": ["— Цӕй!", "Хуарз ӕнцӕ, — загъта Минкъий принц, — сувӕллӕнттӕ сӕ базондзӕнӕнцӕ."], "p": 601}, {"t": "text", "c": ["Къариндасӕй схузӕ кодтон цъотта.", "Мӕ зӕрдӕ сунгӕг ӕй, хузӕ имӕ ку балӕвардтон, уӕд:"], "p": 602}, {"t": "text", "c": ["- Ӕз ке нӕ зонун, цидӕр уӕхӕн фӕндитӕ дӕмӕ ес...", "Фал е дзуапп нӕ равардта."], "p": 603}, {"t": "text", "c": ["Сдзурдта мӕмӕ:", "- Зӕнхӕмӕ ку ӕрхаудтӕн... уобӕл исон афӕй рацӕудзӕнӕй.", "Удта ма фӕстӕдӕр загъта: - Ардӕмӕ хъӕбӕр хӕстӕг ӕрхаудтӕн... Ӕма расурх ӕй."], "p": 605}, {"t": "text", "c": ["Ӕма бабӕй нӕуӕгӕй мӕ зӕрдӕ цӕмӕндӕр ӕнахур ӕнкъард фӕцӕй."], "p": 606}, {"t": "text", "c": ["Уӕддӕр бабӕй нӕуӕгӕй бафарстон:"], "p": 607}, {"t": "text", "c": ["— Мадта ӕнӕнгъӕлӕги н ‘адтӕй, еци сӕумӕ, аст боней размӕ ку базонгӕ ан, уӕд зубути еунӕгӕй, цӕрӕн бунӕттӕй мингай милтӕ идарддӕр ке адтӕ, е!", "Кӕми ӕрхаудтӕ, уордӕмӕ фӕстӕмӕ цудтӕ?"], "p": 608}, {"t": "text", "c": ["Минкъий принцӕн ӕ цӕсгон бунтондӕр ниссурх ӕй."], "p": 609}, {"t": "text", "c": ["Ӕз, дузӕрдуггӕнгӕй, бафтудтон:"], "p": 610}, {"t": "text", "c": ["— Кӕд, миййаг, афӕй ке рацудӕй, уой туххӕй?..."], "p": 611}, {"t": "text", "c": ["Минкъий принц бабӕй нӕуӕгӕй ниссурх ӕй.", "Фарстатӕн неци дзуапп лӕвардта, фал адӕймаг ку расурх уй, уӕд е «гъо» амонуй, уотӕ нӕ ’й?"], "p": 612}]}