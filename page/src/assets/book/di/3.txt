{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Минкъий принц", "p": 1}], "body": [{"t": "h2", "c": "III", "p": 42}, {"t": "text", "c": ["— Мӕнмӕ алцидӕр хъӕбӕр минкъий ӕй, ӕма уомӕн.", "— Ай фагӕ си ӕнӕмӕнгӕ уодзӕнӕй.", "Ӕз дин бунтон минкъий фус равардтон."], "p": 42}, {"t": "text", "c": ["Минкъий принц хузӕмӕ ӕ сӕр ӕргубур кодта: — Уотӕ минкъий дӕр нӕй ...", "Кӕсай!", "Ӕрфунӕй ӕй ...", "Гъе уотемӕй базонгӕ дӕн Минкъий принци хӕццӕ."], "p": 43}, {"t": "text", "c": ["Берӕ рӕстӕг мӕ багъудӕй, кӕцӕй фӕззиндтӕй, уой балӕдӕрунмӕ.", "Минкъий принц ӕхуӕдӕг мӕнмӕ лӕвардта хъӕбӕр берӕ фарстатӕ, мӕнонтӕ ба цума игъосгӕ дӕр нӕ кодта.", "Ӕнӕнгъӕлӕги си ци нихӕстӕ схауидӕ, уони рӕуагӕй мин сабургай алцидӕр раргом ӕй.", "Зӕгъӕн, фиццаг хатт мин мӕ хуӕдтӕхӕг ку фӕууидта (хуӕдтӕхӕги хузӕ не скӕндзӕнӕн, мӕ бон ибӕл нӕ цӕуй), уӕд мӕ бафарста:"], "p": 45}, {"t": "text", "c": ["— А ба ци дзаума ӕй?"], "p": 46}, {"t": "text", "c": ["— А дзаума нӕ ’й. А тӕхгӕ фӕккӕнуй. Хуӕдтӕхӕг ӕй. Мӕн хуӕдтӕхӕг."], "p": 47}, {"t": "text", "c": ["Ӕз мӕхецӕй хъӕбӕр сӕрустур адтӕн, тӕхгӕ ке фӕккӕнун, уой ин ке балӕдӕрун кодтон, уомӕй."], "p": 48}, {"t": "text", "c": ["— Куд! Ду арвӕй ӕрхаудтӕ? — фӕгъгъӕр кодта Минкъий принц."], "p": 49}, {"t": "text", "c": ["— Гъо, — загътон уӕзданӕй."], "p": 50}, {"t": "text", "c": ["— Гъе дин гъе!"], "p": 51}, {"t": "text", "c": ["Ӕма Минкъий принц зӕрдиуаг къӕл-къӕл никкодта, ӕма мӕ уомӕй хъӕбӕр рамӕстгун кодта.", "Мӕн фӕндуй, цӕмӕй мин мӕ бӕллӕхтӕмӕ бӕстон ӕргом ӕздӕхт цӕуа."], "p": 52}, {"t": "text", "c": ["Уой фӕсте ма бафтудта:", "— Мадта ду дӕр арвӕй ӕрцудтӕ!"], "p": 53}, {"t": "text", "c": ["Кӕци планетӕй дӕ?"], "p": 54}, {"t": "text", "c": ["Ӕ фӕззинди сосӕгдзийнади еу рохси цъита ке фӕззиндтӕй, уой уайтагъд райахӕстон ӕма ‘й ӕвеппайди рафарстон:"], "p": 55}, {"t": "text", "c": ["— Мадта ду ӕндӕр планетӕй ӕрцудтӕ? Фал мин е дзуапп нӕ равардта."], "p": 56}, {"t": "text", "c": ["Мӕ хуӕдтӕхӕгмӕ ӕдзинӕг кӕсгӕй, сабургай батилдта ӕ сӕр: — Раст зӕгъгӕй, абӕл дӕ бон нӕ ’й хъӕбӕр идардӕй ӕрбатӕхун...", "Ӕма дзӕвгарӕ рӕстӕг цӕбӕлдӕр сагъӕсти рандӕ ’й. Уой фӕсте исиста ӕ дзиппӕй мӕ фус ӕма ӕ хӕзнамӕ кӕсунтӕбӕл фӕцӕй.", "Уӕ цӕститӕбӕл рауайӕд, цӕйбӕрцӕ деси мӕ бафтудта еци«ӕндӕрпланетити»туххӕйӕрдӕгиской.Бафӕлвардтон ма си фулдӕр еститӕ базонунбӕл:"], "p": 58}, {"t": "text", "c": ["— Кӕцӕй ӕрбацудтӕ, дзӕбӕх биццеу?", "Кӕми и еци «дӕумӕ»?", "Курдӕмӕ дӕ фӕндуй фӕххӕссун мӕ фуси?"], "p": 59}, {"t": "text", "c": ["Еу усмӕ фӕкъкъех ӕй, удта бакодта:"], "p": 60}, {"t": "text", "c": ["— Ци къоппӕг мин равардтай, е уомӕй хуарз ӕй, ӕма ин ӕхсӕвигон хӕдзарӕн бӕздзӕнӕй."], "p": 61}, {"t": "text", "c": ["- Гъай-гъай.", "Ӕма хуарз биццеу ку уай, уӕд ма дин ӕз бӕттӕн дӕр ратдзӕнӕн, цӕмӕй си бонигон дӕ фуси бӕттай. Удта ма мех дӕр."], "p": 63}, {"t": "text", "c": ["Уотӕ мӕмӕ фӕккастӕй, цума мӕ фӕндон Минкъий принци деси бафтудта:"], "p": 64}, {"t": "text", "c": ["— Бӕтгӕ?", "Ци ӕнахур ӕргъуди ӕй!"], "p": 65}, {"t": "text", "c": ["- Ӕма ‘й бӕтгӕ ку нӕ кӕнай, уӕд рандӕ уодзӕнӕй, курдӕмӕ и фӕндуй, уордӕмӕ ӕма фӕдздзӕгъӕл уодзӕнӕй..."], "p": 66}, {"t": "text", "c": ["Ме ’нбал нӕуӕгӕй никъкъӕл-къӕл кодта:"], "p": 67}, {"t": "text", "c": ["- Ӕма цума курдӕмӕ рандӕ уодзӕнӕй?"], "p": 68}, {"t": "text", "c": ["—Кумӕфӕндидӕр.Ӕкъӕхтӕ икурдӕмӕхӕсдзӕнӕнцӕ, уордӕмӕ... Уӕд Минкъий принц сагъӕсхузӕй загъта:"], "p": 69}, {"t": "text", "c": ["— Е неци хилӕ кӕнуй."], "p": 70}]}