{"head": [{"t": "h1", "c": "АРГЪАУ АВТОРИ ХУЗТИ ХÆЦЦÆ", "p": 0}, {"t": "h2", "c": "Минкъий принц", "p": 1}], "body": [{"t": "h2", "c": "XVI", "p": 107}, {"t": "text", "c": ["О, Минкъий принц, уотемӕй дин ӕлвасгай базудтон дӕ минкъий ӕнкъард царди хабӕрттӕ.", "Берӕ рӕстӕг дин дӕхе ерхӕфсунӕн неци адтӕй, хорнигулди афони фӕлмӕндзийнадӕй ӕндӕр.", "Аци нӕуӕг хабар ба базудтон цуппӕрӕймаг бон сӕумӕй, уотӕ мин ку загътай:"], "p": 108}, {"t": "text", "c": ["— Хъӕбӕр уарзун хорнигулд.", "Цӕуӕн бакӕсӕн хорнигулдмӕ..."], "p": 109}, {"t": "text", "c": ["— Ӕма бангъӕлмӕ кӕсун гъӕуй..."], "p": 110}, {"t": "text", "c": ["— Бангъӕлмӕ кӕсун цӕмӕ?"], "p": 111}, {"t": "text", "c": ["— Бангъӕлмӕ кӕсун, цалинмӕ хор нигулун райдайа."], "p": 112}, {"t": "text", "c": ["Фиццаг дин адтӕй хъӕбӕр десхузӕ, удта дӕхебӕл ӕрхудтӕ. Ӕма мин загътай:"], "p": 113}, {"t": "text", "c": ["— Алкӕддӕр цума мӕхемӕ дӕн, уотӕ мӕмӕ фӕккӕсуй!"], "p": 114}, {"t": "text", "c": ["Ӕцӕгӕйдӕр ма.", "Алкедӕр ӕй зонуй, Еугонд Штатти ӕмбесбон ку фӕууй, уӕд Франци ба хор фӕннигулуй."], "p": 115}, {"t": "text", "c": ["Ӕма хорнигулд фӕууинунӕн ӕнгъӕд уайдӕ, еу минутмӕ Францмӕ бахъӕртун нӕ бон ку уайдӕ, уӕд.", "Гъигагӕн, Франц ӕгӕр идард ӕй.", "Фал дӕуӕн ба, дӕ минкъий планети, фагӕ адтӕй дӕ къела цалдӕр къахдзӕфи бӕрцӕ раласун.", "Ӕма изӕрӕхседтитӕмӕ кастӕ, кӕд дӕ бафӕндӕ уидӕ, уӕд...", "— Еу бон хор цуппор ӕртӕ хатти фӕууидтон нигулгӕй! Ӕма еуминкъий фӕстӕдӕр бафтудтай: — Зонис.. .адӕймаг ӕнкъардзӕрдӕй хорнигулдмӕ кӕсун уарзуй...", "— Мадта еци цуппор ӕртӕ хорнигулдей бони уотӕ ӕнкъард адтӕ?"], "p": 118}, {"t": "text", "c": ["Фал мин Минкъий принц неци дзуапп равардта."], "p": 119}]}