{"head": [{"t": "h1", "c": "АРГЪАУ АВТОРИ ХУЗТИ ХÆЦЦÆ", "p": 0}, {"t": "h2", "c": "Минкъий принц", "p": 1}], "body": [{"t": "h2", "c": "VII", "p": 118}, {"t": "text", "c": ["Ӕма хорнигулд фӕууинунӕн ӕнгъӕд уайдӕ, еу минутмӕ Францмӕ бахъӕртун нӕ бон ку уайдӕ, уӕд.", "Гъигагӕн, Франц ӕгӕр идард ӕй.", "Фал дӕуӕн ба, дӕ минкъий планети, фагӕ адтӕй дӕ къела цалдӕр къахдзӕфи бӕрцӕ раласун. Ӕма изӕрӕхседтитӕмӕ кастӕ, кӕд дӕ бафӕндӕ уидӕ, уӕд...", "— Еу бон хор цуппор ӕртӕ хатти фӕууидтон нигулгӕй! Ӕма еуминкъий фӕстӕдӕр бафтудтай: — Зонис.. .адӕймаг ӕнкъардзӕрдӕй хорнигулдмӕ кӕсун уарзуй...", "— Мадта еци цуппор ӕртӕ хорнигулдей бони уотӕ ӕнкъард адтӕ?"], "p": 118}, {"t": "text", "c": ["Фал мин Минкъий принц неци дзуапп равардта."], "p": 119}, {"t": "text", "c": ["Фӕндзӕймаг бон, аци хатт дӕр бабӕй фуси фӕрци, раргом ӕй Минкъий принци царди аци сосӕгдзийнадӕ.", "Ӕвеппайди мӕ, ӕнӕ разнихасӕй, цума аци фарстабӕл раздӕр ӕнӕдзоргӕй берӕ фӕссагъӕс кодта, уотӕ бафарста:"], "p": 121}, {"t": "text", "c": ["— Кӕд фус къотӕртӕ хуӕруй, уӕд деденгутӕ дӕр хуӕруй?"], "p": 122}, {"t": "text", "c": ["— Фус, цӕбӕлдӕриддӕр фембӕла, уой хуӕруй."], "p": 123}, {"t": "text", "c": ["— Сауӕнгӕ синдзгун деденгутӕ дӕр?"], "p": 124}, {"t": "text", "c": ["- Гъо. Сауӕнгӕ синдзгун деденгутӕ дӕр."], "p": 125}, {"t": "text", "c": ["— Мадта ма синдзитӕ цӕмӕн гъӕунцӕ?"], "p": 126}, {"t": "text", "c": ["Ӕз ӕй нӕ зудтон.", "Еци рӕстӕг архайдтон, мӕ мотори ка ниффедар ӕй, еци лӕсгӕр разелунбӕл."], "p": 127}, {"t": "text", "c": ["Хъӕбӕр тухст адтӕн, уомӕн ӕма мин мӕ мотор исцалцӕг кӕнуни нифс сӕттун райдӕдта. Мӕ дон ке фӕуд кодта, е ба мӕ уомӕй хъӕбӕрдӕр таси ӕфтудта."], "p": 128}, {"t": "text", "c": ["— Мадта ма синдзитӕ цӕмӕн гъӕунцӕ?"], "p": 129}, {"t": "text", "c": ["Минкъий принц некӕд ниллӕудтайдӕ, ци фарста равардта, уомӕн ӕнӕ дзуапп райсгӕй.", "Ӕз ин, мӕ лӕсгӕри мастӕй, фиццаг мӕ сӕрмӕ ци дзуапп ӕрцудӕй, уой равардтон:"], "p": 130}, {"t": "text", "c": ["- Синдзитӕ ӕппундӕр нецӕмӕн гъӕунцӕ, деденгутӕ сӕ фур цъаммарӕй рауадзунцӕ."], "p": 131}, {"t": "text", "c": ["-А!"], "p": 132}, {"t": "text", "c": ["Фал бабӕй мӕмӕ еуминкъий фӕстӕдӕр мӕстхузӕй багӕлста:"], "p": 133}, {"t": "text", "c": ["- Ӕз дӕбӕл не ’ууӕндун!", "Деденгутӕ ӕнӕхъаурӕ ‘нцӕ. Ӕнӕхийнӕ ‘нцӕ.", "Сӕхецӕн, сӕ бон куд ӕй, уотӕ нифс дӕттунцӕ. Синдзити хӕццӕ сӕхемӕ хъӕбӕр тӕссаг кӕсунцӕ...", "Ӕз ин неци дзуапп равардтон.", "Еци рӕстӕг мӕхецӕн дзурдтон: «Аци хатт дӕр ма мин аци лӕсгӕр ку нӕ бакома, уӕд ӕй дзӕбокӕй ниддаудзӕнӕн».", "Минкъий принц ба мин нӕуӕгӕй мӕ гъудитӕ фескъудта:"], "p": 134}, {"t": "text", "c": ["- Дӕумӕ ба уотӕ кӕсуй, цума деденгутӕ...", "— Нӕ!", "Нӕ!", "Нӕ мӕмӕ кӕсуй!", "Фиццагидӕр мӕ сӕри ци фӕккусийнӕи, уой дин загътон."], "p": 135}, {"t": "text", "c": ["Ӕз нуртӕккӕ ахсгиаг гъуддагбӕл архайун."], "p": 136}, {"t": "text", "c": ["Е мӕмӕ десхузӕй ӕрбакастӕй."], "p": 137}, {"t": "text", "c": ["— Ахсгиаг гъуддаг?!"], "p": 138}, {"t": "text", "c": ["Ӕркастӕй мӕмӕ: мӕ дзӕбокӕ мӕ къохи, ме нгулдзитӕ исӕрдӕнӕй сау ӕзмӕнст, уотемӕй, уомӕ ӕбуалгъ ка кастӕй, еци цидӕр дзаумай сӕргъи мӕхе куд ӕргубур кодтон, уомӕ."], "p": 139}, {"t": "text", "c": ["— Устурти дзубандитӕ кӕнис!", "Еуминкъий фефсӕрми дӕн."], "p": 140}, {"t": "text", "c": ["Е ба ӕгъатирӕй бафтудта: - Алцидӕр хӕлӕмултӕ кӕнис... алцидӕр ӕмӕнтъери кӕнис! думгӕмӕ змалдӕнцӕ."], "p": 142}, {"t": "text", "c": ["Е ’цӕгӕй смӕстгун ӕй.", "Ӕ сугъзӕрийнӕ сӕригъунтӕ — Ӕз зонун сурхцӕсгон Уӕздан кӕми цӕруй, еу уӕхӕн планетӕ.", "Еци Уӕздан некӕд басмуста деденӕгмӕ.", "Некӕд скастӕй стъалутӕмӕ. Некӕд неке уарзта. Некӕд неци куста нимайунӕй ӕндӕр. Ӕма е дӕр бон-изӕрмӕ дӕу хузӕн дзоруй ӕмӕ дзоруй: «Ӕз дӕн уӕззаузунд адӕймаг!", "Ӕз дӕн уӕззаузунд адӕймаг!». Ӕхецӕй уотӕ сӕрустур фӕууй, ӕма раст ниддунсуй.", "Фал е адӕймаг нӕ и, е зокъо ӕй!»"], "p": 144}, {"t": "text", "c": ["- Ци ӕй?"], "p": 145}, {"t": "text", "c": ["— Зокъо!"], "p": 146}, {"t": "text", "c": ["Минкъий принц нур ба фур мӕстӕй фӕлорс ниццӕй."], "p": 147}, {"t": "text", "c": ["— Милиуан ӕнзти дӕргъи дедендгутӕ архайунцӕ синдзитӕ уадзунбӕл. Милиуан ӕнзти дӕргъи фустӕ уӕддӕр хуӕрунцӕ деденгутӕ.", "Ӕма пайда ци синдзитӕй нӕййес, уони уадзунбӕл сӕ уоди бицъинӕг цӕбӕл тонунцӕ, уой балӕдӕрун ахсгиаг гъуддаг нӕ ’й?", "Фустӕ ӕма дедендгути ӕхсӕн тох ахсгиаг гъуддаг нӕ ’й?", "Устур сурхцӕсгон Уӕздани нимӕдзитӕй ахсгиагдӕр нӕ ’й?", "Ӕма ӕз ку зонон, ӕрмӕст мӕн планети ке зайуй зубути еунӕг деденӕг, ӕгас дуйней ӕнбал кӕмӕн нӕййес, уӕхӕн, ӕма еусӕумӕ еу минкъий фусӕн ӕ бон уодзӕнӕй, ци кӕнуй уой дӕр нӕ лӕдӕрдзӕнӕй, уотемӕй еу усмӕмӕ еци деденӕги ӕрбайсафун, уӕд е ахсгиаг гъуддаг нӕ ’й? Расурх ӕй ӕма бабӕй нӕуӕгӕй райдӕдта:"], "p": 149}]}