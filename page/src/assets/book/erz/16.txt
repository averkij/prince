{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "XVІ", "p": 410}, {"t": "text", "c": ["– Ков монень мервелиде пачкодемс? – кевкстизе сон географонть."], "p": 410}, {"t": "text", "c": ["– Меревлинь пачкодемс Мода планетав, – мерсь тензэ географось. – Сонзэ ланга аволь пек парсте кортыть…", "Вишка инязорнэ сыргась ки лангс, ансяк арсеманзо ульнесть ансяк кадозь цецядонзо. Сисемеце планетась, конанть лангс сон сась, ульнесь Мода."], "p": 413}, {"t": "text", "c": ["Модась – пек аволь шожда планетась!", "Сонзэ лангсо улить сядо кевейкее инязорт (сынст ютксо, чарькодеви, негритяноньсетнеяк), сисем тёжат географт, вейксэ сядт тёжа тевень теицят, сисем пель марто миллионт симицят, колмо сядт кевейкее миллионт эсь прянь вечкицят, весемезэ малава кавто миллиардт покш ломанть."], "p": 414}, {"t": "text", "c": ["Моданть покшолманзо коряс чарькодевтемань кис ёвтан ансяк, электричествань теемадо икеле весе кото континентнэнь эйсэ савсь кирдемс фонарень кирдиця ушмо – ниле сядт кодгемень кавто тёжат вете сядт кевейкее ломанть."], "p": 415}]}