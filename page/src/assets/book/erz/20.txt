{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "ХX", "p": 459}, {"t": "text", "c": ["– Ськамон… ськамон…ськамон… – каршо мерсь вайгелесь."], "p": 459}, {"t": "text", "c": ["«Кодамо ачарькодевикс планетась! – арсезевсь Вишка инязорнэ.", "– Пачк коське, салмукс потсо ды салов.", "Ломантень а сатныть превест. Сынь ансяк мельгат ёвтыть сень, мезе тенст мерят…", "Кудосо монь ульнесь цецям, мон мазыйнем ды кенярксом, сон свал ушодыль кортамо мартон»."], "p": 460}, {"t": "text", "c": ["Куватьс мольс Вишка инязорнэ човар паксява, скалава, ловга ды, окойники, лиссь ки лангс.", "Весе китне ветить ломантнес."], "p": 462}, {"t": "text", "c": ["– Шумбрачи, – мерсь сон."], "p": 463}, {"t": "text", "c": ["Икелензэ ульнесь пире, конась пешксель розадо."], "p": 464}, {"t": "text", "c": ["– Шумбрачи, – пшкадсть розатне."], "p": 465}, {"t": "text", "c": ["Вишка инязорнэ редизе, кода сынь молить сонзэ цецянзо ёнов."], "p": 466}, {"t": "text", "c": ["– Кие тынь? – абунгадозь кевкстинзе сон. – Минь – розат, – мерсть розатне."], "p": 468}, {"t": "text", "c": ["– Вана истя... – мерезевсь Вишка инязорнэ."], "p": 469}]}