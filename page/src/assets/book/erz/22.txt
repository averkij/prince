{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "XXІІ", "p": 529}, {"t": "text", "c": ["Сон мадсь тикше потс ды кармась авардеме – Секс мекс мон путынь ойме эйзэнзэ… таго ёвтызе Вишка инязорнэ, седе парсте совазо прязонзо. – Ломантне стувтызь тень, – мерсь Ривезесь, – ансяк тон иля стувтне: тонеть свал эряве аштемс сетнень кис, кинь тонавтыть эсь кедезэть.", "Тон аштят розат кис."], "p": 529}, {"t": "text", "c": ["– Мон аштян розан кис… – таго мерсь Вишка инязорнэ, седе парсте совазо прязонзо."], "p": 530}, {"t": "text", "c": ["– Шумбрачи, – мерсь Вишка инязорнэ."], "p": 532}, {"t": "text", "c": ["– Шумбрачи, – каршонзо мерсь стрелкань айгшицясь."], "p": 533}, {"t": "text", "c": ["– Мезе тесэ теят? – кевкстизе Вишка инязорнэ?"], "p": 534}, {"t": "text", "c": ["– Явнан ардтыцятнесэ, – каршозонзо мерсь стрелкань айгшицясь.", "– Кучнян сынст поездтнэсэ, косо тежань-тежа ломанть мельга мельцек – ве поезднэть вить ёнов, омобоценть керш ёнов."], "p": 535}, {"t": "text", "c": ["Куроконь поездэсь цитнесь валдо вальмасонзо, гулдордозь ардсь вакска ды стрелкань айгшицянть будказо сорнозевсь."], "p": 536}, {"t": "text", "c": ["– Кода сынь капшить, – дивазевсь Вишка инязорнэ.", "– Мезе сынь вешнить?"], "p": 537}, {"t": "text", "c": ["– Машинань ветицяськак теде а соды, – мерсь стрелкань айгшицясь."], "p": 538}, {"t": "text", "c": ["Лия ёновгак валдосо цитнезь гулдордозь вармакс ардсь таго вейке куроконь поезд."], "p": 539}, {"t": "text", "c": ["– Сынь мекев сыть? – кевкстизе Вишка инязорнэ."], "p": 540}, {"t": "text", "c": ["– Аволь, нетне лият, – мерсь стрелкань айгшицясь.", "– Те каршо молиця."], "p": 541}, {"t": "text", "c": ["– Сыненст ульнесь берянь тосо, косольть сынь теде икеле?"], "p": 542}, {"t": "text", "c": ["– Вадря тосо, косо минь арастяно, – мерсь стрелкань айгшицясь."], "p": 543}, {"t": "text", "c": ["Цитнезь пургинекс зэрнезь ардсть колмоце поездэсь."], "p": 544}, {"t": "text", "c": ["– Сынь арсить сасамс сетнень, васенцетнень? – кевкстизе Вишка инязорнэ."], "p": 545}]}