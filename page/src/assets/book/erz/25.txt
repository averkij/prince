{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "XXV", "p": 576}, {"t": "text", "c": ["Сонзэ пельспанжадот турванзо сорнозевсть пейдемадо ды мон таго меринь эстень: сехте оймень токиця те Вишка инязорнэсэнть се, кода сон вечксы цецянзо ды кеми тензэ, цецянь ёжозо, конась теке Сон раказевсь, токизе пиксэнть, кармась чарватоманть велявтнеме валдовтомань тол удомстояк…", "Мон чарькодинь, сон седеяк пек токавиця.", "Валдовтоматнень эрви ванстомс: вармань зэхелесь илязо мадсте сынст…", "Истя мон молинь – ды чилисемасто пачкодинь лисьма видьс. – Ломантне кузнить куроксто ардтниця поезднэсь ды сынськак а чарькодить, мезе вешнить, – мерсь Вишка инязорнэ.", "– Секскак сынь кодаяк а муить оймамо ды ёртневить васня ве ёнов, мейле омбце…", "Мейле поладынь:"], "p": 579}, {"t": "text", "c": ["– Весе стяко…", "Лисьмась, конантень минь сынек, ульнесь аволь истямо, кодамокс ульнесть весе лисьматне Сахарасо.", "Тесэ яла лисьмась – ансяк човарсо латко.", "Те ульнесь алкуксонь велень лисьма.", "Маласо эзь неяво кодамояк веле, секскак арсинь те весе онстон."], "p": 580}, {"t": "text", "c": ["– Кода-бути весе, – меринь монь Вишка инязоронтень, – тесе весе анокстазь: чаравтомаськак, ведраськак, пиксэськак…", "Сон раказевсь, токизе пиксэнть, кармась чарватоманть велявтнеме.", "Чаравтомась чикордозевсь, теке ташто флюгер, конась чемениясь вармавтомо."], "p": 581}, {"t": "text", "c": ["– Марят? – мерсь Вишка инязорнэ. – Минь стявтынек удомсто лисьманть ды сон моразевсь…", "Мон пелинь, илязо сизе."], "p": 582}, {"t": "text", "c": ["– Мон монсь таргаса веденть, – меринь мон, – тонь а сатыть виеть."], "p": 583}, {"t": "text", "c": ["Апак капша таргия пешксе ведранть ды кеместэ путыя лисманть кевень пезензэ.", "Пилэсэнь марявсь чирокдыця чаравтоманть морамозо, ведрасо ведесь те шкас сорнось ды эйсэнзэ цитнесь чись."], "p": 584}, {"t": "text", "c": ["– Мон пек копродавлинь те ведтенть, – тошказевсь Вишка инязорнэ.", "– Макс монень явавтомс симемам…", "Сестэ мон чарькодинь, мезе сон вешнесь!"], "p": 585}, {"t": "text", "c": ["Мон токавтыя ведранть турвазонзо.", "Сон симсь сельмень пекстазь.", "Те ульнесь теке паро столень каванямот."], "p": 586}, {"t": "text", "c": ["Ведесь те ульнесь аволь кодамо лия ведтне.", "Сон чачсь теште алга кувать якамосто, чаравтомканть чикордомасто, мон кедень вийтнестэ.", "Сон ульнесь теке седейнень казне. Зярдо мон ульнинь вишкинекс, истя палсть монень Роштовань казнетне: куз лангсо штатолонь сияждомасо, обеднясто органонь морамосо, чевте пейдемасо."], "p": 587}, {"t": "text", "c": ["– Тонь планетасот, – мерсь Вишка инязорнэ, – ломантне кастыть вейке пиресэ вете тёжат розат… ялатеке а мукшныть сень, мезе вешнить…", "– А мукшныть, – сонзэ ладсо меринь мон."], "p": 588}, {"t": "text", "c": ["– Мезе сынь вешнить, шождасто муеви вейке розасо, ведень копордамосо… – Истя, видестэ, – кемекстыя валонзо. Сестэ Вишка инязорнэ мерсь:"], "p": 590}, {"t": "text", "c": ["– Сельметне а неить, эряви вешнемс седейсэ."], "p": 591}, {"t": "text", "c": ["Мон симинь ведте.", "Лексевсь шождасто.", "Чилисемасто човарось ульнесь сырнень, теке медь.", "Тедеяк монень теевсь мельспаро.", "Мезде монень нусмакалемс?..."], "p": 592}, {"t": "text", "c": ["– Тонеть эряви кирдемс валот, – чевтестэ мерсь Вишка инязорнэ, зярдо таго озась малазон."], "p": 593}, {"t": "text", "c": ["– Кодамо валом?"], "p": 594}, {"t": "text", "c": ["– Эзик стувто, тон алтакшныть… чамань пекстамо монь ревинентень…", "Мон аштян тона цецянть кис."], "p": 595}, {"t": "text", "c": ["Мон таргинь зепстэнь артовксон.", "Вишка инязорнэ варштась лангозост ды раказевсь:"], "p": 596}, {"t": "text", "c": ["– Баобабот молить капста ёнов…", "А мон истямо мельспаросо ульнинь баобабон коряс!"], "p": 597}, {"t": "text", "c": ["– Тонь ривезенть пилензэ… теке сюрот! Кода кувакат!"], "p": 598}, {"t": "text", "c": ["Сон таго раказевсь."], "p": 599}, {"t": "text", "c": ["Тон аволь видестэ кортат, ялгинем. Мон зярдояк а маштылинь артомо – ансяк артынь повигуйть лангсто ды потсто."], "p": 600}, {"t": "text", "c": ["– Мезеяк, – оймавтымем монь. – Эйкакштне истяяк чарькодьсызь."], "p": 601}, {"t": "text", "c": ["Сестэ мон артынь чамань пекстамо ревиненть туртов.", "Максы артовксонть Вишка инязоронтень ды седейзэнь сялгсь пштикс."], "p": 602}, {"t": "text", "c": ["– Тон мезе-бути арсят теемс, ансяк а ёвтат монень…", "Сон мезеяк эзь мере."], "p": 603}, {"t": "text", "c": ["– Содат, – мерсь сон, – ванды топоди ие, кода мон пачкодинь тыненк Мода лангс…", "Чатьмонезевсь. Мейле поладсь: – Мон прынь аволь пек васоло те таркадонть… Якстерьгадсь."], "p": 605}, {"t": "text", "c": ["Таго, Пазось ансяк соды, мекс стака кармась оймесэнть."], "p": 606}, {"t": "text", "c": ["Мон теке кевкстия:"], "p": 607}, {"t": "text", "c": ["– Лисни, тарго ютась, кода валске марто минь мартот теевинек содавиксэкс, тон аволь истяк тия яксить ськамот, ломанень эрямосто тёжа вайгельпень кувалмо?", "Тон одов ютылить тов, ков прыть?"], "p": 608}, {"t": "text", "c": ["Вишка инязорнэ якстерьгадсь седеяк пек."], "p": 609}, {"t": "text", "c": ["Мон пелезь поладынь:"], "p": 610}, {"t": "text", "c": ["– Паряк те секс, мекс топоди ие?.."], "p": 611}, {"t": "text", "c": ["Таго сон якстерьгадсь.", "Весе кевкстеман лангс сон мезеяк эзь ёвта, ансяк зярдо яктерьгадат, те лисни «истя», алкукс?"], "p": 612}]}