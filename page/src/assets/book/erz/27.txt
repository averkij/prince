{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "XXVІІ", "p": 680}, {"t": "text", "c": ["– Содат.. монь розам… мон аштян кисэнзэ.", "Сон истямо лавшине!", "Оймезэ истямо шожда.", "Сонзэ мезезэяк арась, ансяк ниле пупамонзо, конатнесэ сон иди прянзо мастор лангсо…", "Могак озынь, пильгень лавшомсть.", "Сон мерсь: – Вана весе…", "Аштесь минуташка, мейле стясь.", "Тейсь ансяк вейке эскелькс.", "А мон таркастонгак эзинь сыргаво."], "p": 680}, {"t": "text", "c": ["Теке ожо ёндол кивчкадсь пильгензэ ало.", "Аламошкас сон аштесь апак лексе. Эзь серьгеде.", "Мейле прась – састыне, кода пракшынть чувтотне.", "Састыне ды шалттомо, секс мекс човарось сэви весе гайтнесэ."], "p": 681}, {"t": "text", "c": ["Вана ютасть кото иетне…", "Те шкас киненьгак эзинь ёвтне теде. Зярдо мон велявтынь тосто, ялгатне пек кенярдсть неемс монь шумбракс.", "Монень ульнесь нусманя, ансяк мон кортынь сыненст: – Те мон сиземадонть…", "Мейле прась – састыне, кода пракшынть чувтотне.", "Аламонь-аламонь мон ойминь. Видьстэ меремс, аволь педе пес.", "Мон содан, сон пачкодсь эсензэ планетынесь, секс мекс зярдо лись чись, човар лангсто мон эзия нее сонзэ рунгонзо.", "Аволь истямо стака сон ульнесь. Чокшне ланга мон ней вечкан кунсоломо тештнень. Теке вете сядт миллионт баягинеть…", "Вана мезе дивавты. Зярдо мон артылинь чамань пекстамо ревинентень, мон стувтынь кшнань карькс ланга!"], "p": 684}, {"t": "text", "c": ["Вишка инязорнэнень а тонгово сон ревиненть чамас.", "Яла кевкстнян эсь прясон: мезеяк тейневи тосо, сонзэ планетасо?", "Паряк ревинесь сэвизе розанть?"], "p": 685}, {"t": "text", "c": ["Лиясто кортан эстень: «Эзизе, кодаяк эзизе!", "Вишка инязорнэ вес свал пекстнесы розанть суликасо, сон пек ваны ревиненть мельга…».", "Сестэ мон уцяскаван.", "Сестэ весе тештне састыне пейдить."], "p": 686}, {"t": "text", "c": ["Лиясто кортан эстень: «Лиясто эрсят пек стувтницякс… сестэ эрьва мезть тейневить!"], "p": 687}, {"t": "text", "c": ["Паряк сон кодаяк весть чокшне ланга стувтызе суликанть ды ревинесь салава теизе эсь тевензэ».", "Сестэ весе баягинетне авардить…", "Те весе а содави ды а чарькодеви.", "Тыненк, конат монь ладсо кармиде вечкеме Вишка инязорнэнь, монь ладсо аволь ялатеке: весе эрямось миненек полавтови ансяк седе, зярдо минь арсезевтяно, кода косояк ине менеленть песэ ревинесь, конать минь зярдояк эзинек нейне, паряк сэвизе миненек асодавикс розанть."], "p": 688}, {"t": "text", "c": ["Варштадо менеленть лангс. Кевкстинк эсь прянк: «Касы тона розась, паряк сон ней араськак? Паряк ревинесь сонзэ сэвизе?». Тынь марясынк, кода весе полавтови…", "Вейкеяк покш ломанентень а чарькодеви, кодамо те питней!"], "p": 689}, {"t": "text", "c": ["Монь коряс те сехте мазый, сехте нусманя тарка весе масторлангсонть.", "Теке човар паксянь пинесь артозь меельце лопасонтькак, ансяк мон одов артыя сонзэ тыненк седе парсте ванкшноманть кис.", "Тесэ Вишка инязорнэ васенцеде сась Мода лангс, теде мейле ёмась."], "p": 690}, {"t": "text", "c": ["Варштынкая седе вадрясто, содынк те тарканть, зярдояк Африкав, човар паксяв пачкодемстэ.", "Бути зярдояк сави ардомс тия, мерян тенк, илядо капша, лоткаводо аламос те тештенть ало!", "Зярдо ваксозонк сы сырнень черь марто вишка цёрыне, зярдо сон карми пек ракамо ды мезеяк а мери тынк кевкстеманк лангс, тынь, чарькодеви, содасынк, кие сон истямось.", "Сестэ – пек энялдан! – илямизь стувто оймавтомс монь, седее куроксто сёрмадодо монень сонзэ самодо…"], "p": 691}]}