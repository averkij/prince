{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "ІІІ", "p": 42}, {"t": "text", "c": ["– Монь кудосо мезеяк пек ламо арась…", "– Сонензэ саты.", "Монь тонеть максынь пек вишка ревине."], "p": 42}, {"t": "text", "c": ["– Сон аволь истямо вишине, кода тон арсят… – мерсь сон, теке шкасто прянь нолдазь ванснесь артовксонть.", "– Варштака!", "Сон матедевсь …", "Истя мон теевинь содавиксэкс Вишка инязорнэ марто."], "p": 43}, {"t": "text", "c": ["Аволь сеске чарькодинь, косто сон саевсь.", "Вишка инязорнэ кармась кевкстнеме эрьва мезде, ансяк зярдо мон кевкстнилинь мездеяк, сон теке эзь маря эйсэнь.", "Ансяк аламонь-аламонь кой-кона сонзэ валтнестэ мон карминь чарькодеме.", "Зярдо сон васенцеде неизе монь менельвенчем (самолетонть артомо а карман, теке а артови), сон кевкстимем:"], "p": 45}, {"t": "text", "c": ["– Те мезень пейдема?"], "p": 46}, {"t": "text", "c": ["– Те аволь пейдема. Те самолет. Монь менельвенчем. Сон ливтни."], "p": 47}, {"t": "text", "c": ["Мон прянь кепедезь ёвтния, кода маштан парсте ливтнеме. Сестэ сон серьгедсь:"], "p": 48}, {"t": "text", "c": ["– Кода! Тон менельстэ прыть?"], "p": 49}, {"t": "text", "c": ["– Прынь, – сэтьминестэ меринь сонензэ."], "p": 50}, {"t": "text", "c": ["– Вана ракамонь тевть!"], "p": 51}, {"t": "text", "c": ["Ды Вишка инязорнэ кармась виевстэ ракамо ды мон пек токавинь: мон вечкан, зярдо тевень лангс ваныть апак згиля.", "Мейле сон таго мерсь:"], "p": 52}, {"t": "text", "c": ["– Лисни, тонгак прыть менельстэ?", "Кодамо планетасто?"], "p": 53}, {"t": "text", "c": ["«Вана косто саевсь сон те човар паксянтень!» – арсезевинь мон ды кевкстия видьстэ чамас:"], "p": 54}, {"t": "text", "c": ["– Сестэ лисни, тон понгить тезэнь лия планетасто?"], "p": 55}, {"t": "text", "c": ["Ансяк сон чатьмонсь. Састо чаравтсь прясонзо ды ванснесь монь менельвенчсэнь."], "p": 56}, {"t": "text", "c": ["– Вай, теньсэ тон аволь васолдо сыть… Мейле кувать кармась мезде-бути арсеме.", "Мейле таргизе зепестэнзэ монь ревинем ды кармась те сырне покольсэнть домкасто ванснеме. Ансяк арсезевде, кода пек бажинь марямс сонзэ пельде «лия планетатнеде».", "Ды мон карминь кевкстнеме теде седе ламо:"], "p": 58}, {"t": "text", "c": ["– Косто тон сыть ливтязь, эйкакше?", "Косо тиринь кудот?", "Ков тон арсят саемс мартот монь ревиненть?"], "p": 59}, {"t": "text", "c": ["Сон арсесь ды чатьмонсь, мейле мерсь:"], "p": 60}, {"t": "text", "c": ["– Пек паро, мекс тон максык монень паргиненть: ревинесь карми тосо удомо веть."], "p": 61}, {"t": "text", "c": ["Вишка инязорнэ B-612 астероидэнть коряс Маленький принц об астероиде В-612 – Кода эно.", "Бути тон кармат превей цёрынекс, мон тонеть максан пикс ды тон содсак сонзэ. Вана колияяк максан."], "p": 63}, {"t": "text", "c": ["Вишка инязорнэ теевсь нусманякс:"], "p": 64}, {"t": "text", "c": ["– Содомс?", "Мезекс те эряви?"], "p": 65}, {"t": "text", "c": ["– Бути тон сонзэ а содсак, сон туи кие соды ков ды ёми."], "p": 66}, {"t": "text", "c": ["Сестэ монь ялгам таго раказевсь:"], "p": 67}, {"t": "text", "c": ["– Ков ней сон моли?"], "p": 68}, {"t": "text", "c": ["– Кода ков? Видьстэ, видьстэ, ков сельмензэ неить."], "p": 69}, {"t": "text", "c": ["– Сестэ Вишка инязорнэ мерсь пштистэ:"], "p": 70}]}