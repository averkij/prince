{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кічиҷек тегин", "p": 1}], "body": [{"t": "h2", "c": "ХI", "p": 243}, {"t": "text", "c": ["Аның омазы андағ полған, ол хайдағ даа тоғырланыстарны хыйа идерҷік."], "p": 243}, {"t": "text", "c": ["\"Пу улуғ чон пасхаҷыл, – пос алынҷа чоохтанған Кічиҷек тегин, чолын узардып."], "p": 244}, {"t": "text", "c": ["Ікінҷі планетада улуғсырхос кізі чуртаан."], "p": 246}, {"t": "text", "c": ["– О, мына мині улуғлапчатхан кізі килді! – хысхырған ол, Кічиҷек тегинні ырахтынох кӧр салып."], "p": 247}, {"t": "text", "c": ["Кӧдірілҷек кізілерге прайзы оларны улуғлапчалар тіп пілдірче нооза. – Чалахай кӱннең, – теен Кічиҷек тегин. – Сірернің хайдағ хынығ слепе."], "p": 249}, {"t": "text", "c": ["– Ол мағаа, мӧкейіп, изеннезерге кирек полча, – чарытхан улуғсырхос кізі.", "– Хаҷан мині удурлапчатсалар, мағаа, мӧкейіп, изеннезерге килісче нооза.", "Че, ачырғасха, пеер пірдеезі килбинче."], "p": 250}, {"t": "text", "c": ["– Андағ ба? – тапсаан Кічиҷек тегин: ол пір дее ниме піл полбаан."], "p": 251}, {"t": "text", "c": ["– Айаларың саптах, – теен ағаа улуғсырхос кізі."], "p": 252}, {"t": "text", "c": ["Кічиҷек тегин айаларын сапхан.", "Улуғсырхос кізі, слепезін суурып, олаңай мӧкейген."], "p": 253}, {"t": "text", "c": ["\"Мында хынығ арах кирі корольның тиме, – сағын салған Кічиҷек тегин. Ол пазох айаларын сапхан. Улуғсырхос кізі, тізең, пазох, мӧкейіп, слепезін суурған."], "p": 254}, {"t": "text", "c": ["Іди пис сағатча пу кирек хатап-хатап пол турған, анаң Кічиҷек тегинге анзы чархастығ полыбысхан. – Слепе тӱс парар ӱчӱн ниме идерге кирек, – сурған ол."], "p": 256}, {"t": "text", "c": ["Че улуғсырхос испеен.", "Кӧдірілҷек кізілер махтағ сӧстерінең пасха пір дее ниме испинчелер. – Син сынап таа мағаа, хайхап, улуғлапчатхан кізізің ме? – сурған ол Кічиҷек тегиннең."], "p": 258}, {"t": "text", "c": ["– Хайди ол улуғлиры?"], "p": 259}, {"t": "text", "c": ["– Улуғлиры – анзы мин пу планетада прайзынаң сілігбін, прайзынаң чахсы тонанчыхпын, прайзынаң пайбын паза прайзынаң хыйғабын."], "p": 260}, {"t": "text", "c": ["– Че синің планетаңда синнең пасха пірдеезі чоғыл!"], "p": 261}, {"t": "text", "c": ["– Син, мағаа чахсы идіп, мині, хайхап, улуғла!"], "p": 262}, {"t": "text", "c": ["– Мин, хайхап, улуғлапчам, – теен Кічиҷек тегин, иңнілерінең аринҷа хыймырадып, – че сағаа ол киректең хайдағ ӧрініс?"], "p": 263}]}