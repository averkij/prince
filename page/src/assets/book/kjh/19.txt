{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кічиҷек тегин", "p": 1}], "body": [{"t": "h2", "c": "XIX", "p": 450}, {"t": "text", "c": ["– Анымҷох, – теен Кічиҷек тегин."], "p": 450}, {"t": "text", "c": ["– Анымҷох, – теен чахайах."], "p": 451}, {"t": "text", "c": ["Кічиҷек тегин пӧзік таға сығып алған.", "Алында ол тағларны пір дее кӧрбеен полған, позының ӱс вулканынаң пасха, хайзылары ағаа тізекче ле полғаннар. Ус парған вулканны ол одырчых чіли тузаланҷаң.", "Амды ол сағын салған: \"Мындағ пӧзік тағдаң мин пу прай планетаны паза прай кізілерні сах андох кӧріп аларбын\". Че ол чітіг паза іңелер осхас ніске хайаларны ла кӧрген."], "p": 453}, {"t": "text", "c": ["– Чалахай кӱннең, – тик нимес чоохтанған ол."], "p": 454}, {"t": "text", "c": ["– Чалахай кӱн-нең-нең...– ӱндескен яңылас."], "p": 455}, {"t": "text", "c": ["– Кемзер сірер? – сурған Кічиҷек тегин."], "p": 456}, {"t": "text", "c": ["– Кемзер сірер… кемзер сірер… кемзер сірер… – ӱндескен яңылас."], "p": 457}, {"t": "text", "c": ["– Нанҷы поларбыс, мин саңай чалғыспын, – теен ол."], "p": 458}]}