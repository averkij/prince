{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кічиҷек тегин", "p": 1}], "body": [{"t": "h2", "c": "XX", "p": 459}, {"t": "text", "c": ["– Чалғыс... чалғыс... чалғыс... – ӱндескен яңылас."], "p": 459}, {"t": "text", "c": ["\"Хайдағ пасхаҷыл планета! – сағын салған Кічиҷек тегин. – Саңай хуруғ, прай іңеліг паза тустығ.", "Кізілернің сағыстары читпинче. Оларға ниме чоохтазаң, аныох чоохтапчалар...", "Ибде минің чахайах полған, минің сілиим паза ӧрінізім, ол хаҷан даа пурун чоохтас сыхчаң\"."], "p": 460}, {"t": "text", "c": ["Ӱр парған Кічиҷек тегин хумнығ чирлерҷе, хайаларҷа паза харлығ чирлерҷе паза хайди полза, чолзар сых килген.", "Прай чоллар, тізең, кізілерзер парчалар."], "p": 462}, {"t": "text", "c": ["– Чалахай кӱннең, – теен ол."], "p": 463}, {"t": "text", "c": ["Аның алнында сад полған, толдыра ӧкпең порчолығ."], "p": 464}, {"t": "text", "c": ["– Чалахай кӱннең, – ӱндескеннер ӧкпең порчолар."], "p": 465}, {"t": "text", "c": ["Кічиҷек тегин кӧр салған, олар прайзы аның чахайағына тӧӧй полғаннарын."], "p": 466}, {"t": "text", "c": ["– Кемзер сірер? – сурған ол, уғаа таңнап. – Піс ӧкпең порчоларбыс, – нандырғаннар порчолар."], "p": 468}, {"t": "text", "c": ["– Андағ ноо... – чоохтан салған Кічиҷек тегин."], "p": 469}]}