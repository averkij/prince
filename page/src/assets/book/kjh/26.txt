{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кічиҷек тегин", "p": 1}], "body": [{"t": "h2", "c": "XXVI", "p": 614}, {"t": "text", "c": ["– Мағаа хорғыстығ... – улуғ тынып, пастабысхам мин. Че ол теен:"], "p": 614}, {"t": "text", "c": ["– Сағаа тоғынарға тус чит килген.", "Пар позыңның машинаңзар.", "Мин сині мында сахтирбын.", "Таңда иирзер айланарзың...", "Че мағаа истіг полбаан.", "Мин Тӱлгӱдеңер сағын килгем.", "Хаҷан позыңны ӱгредеріне пирібісчезің, соонаң ылғирға даа киліс парча."], "p": 615}, {"t": "text", "c": ["Хутухтаң ырах ниместе пурунғы тас хананың иңзерілгені хала партыр.", "Соондағы иирде, тоғызымны тоозып, мин андар айланғам, анаң ырахтынох кӧр салғам, хайди Кічиҷек тегин, азахтарын салаңнадып, хана хырында одыр салтыр.", "Аның ӱнін ис салғам:"], "p": 617}, {"t": "text", "c": ["– Син пілбинчезің ме? – чоохтанған ол. – Ол мында пір дее полбаан. Ағаа кем-де нандырған полар, ол чараспинчатхан:"], "p": 619}, {"t": "text", "c": ["– Йа, андағ, ол хап орта пір чыл мының алнында, че пасха орында полған...", "Мин табырах пас сыххам.", "Че хана хыринда паза пірдеезің кӧрбеем паза испеем.", "Че ол туста Кічиҷек тегин пазох кемге-де нандырған:"], "p": 620}, {"t": "text", "c": ["– Йа, іди. Син минің істерімні хумда табарзың.", "Андада сахта.", "Пӱӱн хараазын мин андар килем."], "p": 621}, {"t": "text", "c": ["Ханаа теере чибіргіҷе хаалых халған полар, че мин ам даа пір дее ниме кӧрбеем."], "p": 622}, {"t": "text", "c": ["Ӱр нимес тымылған соонда Кічиҷек тегин сурған:"], "p": 623}, {"t": "text", "c": ["– Синің оохтырчатхан ниме чахсы ба?", "Син мині ӱр иреелебессің?"], "p": 624}, {"t": "text", "c": ["Мин тохтабысхам, минің чӱреем хыза пазылған, че мин ам даа піл полбинчатхам."], "p": 625}, {"t": "text", "c": ["– Амды парыбыс, – теен Кічиҷек тегин. – Мин алтынзар сегірерге итчем."], "p": 626}, {"t": "text", "c": ["Андада мин, алтынзар кӧрібізіп, саңай сегіре тӱскем!", "Хана тӧзінде, Кічиҷек тегинзер пазын кӧдіріп, сарығ чыланах, хайзының ызырғаны чарым сағатха ла ӧдірібісче.", "Ізебімдегі револьверні хапхлап, мин андар чӱгӱргем, че хаалыхтарны ис салып, чыланах, истілбин, хумҷа ах парыбысхан, соолчатхан сууҷах чіли, паза сала истілдіре тимір хоғдыраанынаң тастар аразында кӧӧлҷе чіт парыбысхан."], "p": 627}, {"t": "text", "c": ["Мин хана хыринзар хап орта чӱгӱр килгем, позымның Кічиҷек тегинімні хаап аларға тіп. Ол хардаң даа ах полған."], "p": 628}, {"t": "text", "c": ["– Син ниме сағынып алғазың, палаҷах! – хысхырыбысхам мин. – Хайди полып, чыланнарнаң чоохтас чӧрчезің?"], "p": 629}, {"t": "text", "c": ["Мин аның тӧреміл ал чӧрген алтын сарынҷахты систібіскем. Чыхчоларын ӧллебіскем паза суғны істірібіскем. Че мин паза сурастырғлирға тідінмеем.", "Ол минзер матап ла кӧрібіскен паза мойнымнаң хуҷахтабысхан."], "p": 630}, {"t": "text", "c": ["Мин ис салғам, хайди тӱклепче аның чӱрее, палығлатхан хустың чіли.", "Ол теен: – Мин синің машинаңның чобаан таап алғаныңа ӧрінчем. Амды син ибіңзер айлан поларзың...", "– Син хайдаң пілчезің?"], "p": 632}, {"t": "text", "c": ["Мин ол туста хап орта аннаңар чоохтирға иткем, хайди пір дее ізеніс чохта, мағаа самолетты тыхтап аларға киліс парған!"], "p": 633}, {"t": "text", "c": ["Ол нандырбаан, ол чоохтан на салған:"], "p": 634}, {"t": "text", "c": ["– Мин дее пӱӱн ибзер айланарбын. Анаң, хомзынып, хосхан: – Анзы хай-хай ырах... паза хай-хай сидік...", "Прай хайди-да пасхаҷыл полған.", "Мин аны, кічиҷек паланы чіли, пик хуҷахтаам, че олох туста мағаа, ол чыл парыбызып, тӱбі чох оймахсар тӱсчеткен паза мин аны тут полбинчатханға тӧӧй пілдірген...", "Ол, сағысха тӱзіп, хайдар-да ырахсар кӧрген."], "p": 637}, {"t": "text", "c": ["– Минде синің хучаҷағың халар.", "Паза хучаҷахха харчах. Паза морхах...", "Ол мӧңіс кӱлінібіскен."], "p": 638}, {"t": "text", "c": ["Мин ӱр сахтаам.", "Ол оңарыл сыхханға тӧӧй полған."], "p": 639}, {"t": "text", "c": ["– Син хорых парғазың, палаҷах...", "Ізе, хайди хорых парбас!", "Че ол ағырин хатхырыбысхан:"], "p": 640}, {"t": "text", "c": ["– Пӱӱн иирде мағаа улам хорғыстығ полар...", "Минің істімҷе тӱзет полбас чобағ пол парарын пілген чіли соох ойлаан.", "Нӧӧс, нӧӧс мин паза хаҷан даа хайди ол хатхырчатханын ис полбаспын?", "Мағаа аның хатхырғаны – хумнығ чазыдағы хара сууҷах осхас полған."], "p": 641}, {"t": "text", "c": ["– Палаҷах, мин синің хатхырғаныңы пазох истіп аларҷыхсым... Че ол теен:"], "p": 642}, {"t": "text", "c": ["– Пӱӱн хараазын пір чыл полар.", "Минің чылтызым мин пір чыл мының алнында тӱс парған орынның хап-орта ӱстӱнде турыбызар...", "– Истек, палаҷах, пу прай ниме – чылан даа, чылтыснаң тоғасханы даа – олаңай ла хомай тӱс, сын ма?"], "p": 643}, {"t": "text", "c": ["Че ол нандырбаан."], "p": 644}, {"t": "text", "c": ["– Иң ӧӧнінде – ол, хайзын харахтарнаң кӧрбессің,... – теен ол."], "p": 645}, {"t": "text", "c": ["– Анзы андағ...", "– Ол чахайахнаң осхас.", "Чахайахха хынчатсаң, хайзы хайда-да ырах чылтыста ӧсче, хараазын тигірзер кӧрерге чахсы. Прай чылтыстар чарыпчалар. – Анзы андағ... – Ол суғнаң осхас. Хаҷан син мағаа суғ ізерге пиргезің, ол суғ кӧг ле осхас полған, прай анзы хаалханың паза арғамҷының ӱчӱн полған... Ундутпазың? Ол уғаа маңат полған. – Анзы андағ...", "– Хараазын син чылтыстарзар кӧрерзің.", "Минің чылтызым уғаа кічиҷек, аннаңар мин аны сағаа кӧзіт полбаспын.", "Анзы чахсы.", "Ол сағаа олаңай ла – чылтыстарның пірсі полар.", "Син дее чылтыстарзар кӧрерге хынарзың...", "Олар прайзы сағаа арғыстар полыбызарлар. Анаң мин сағаа пір ниме сыйлап пирербін...", "Анаң ол хатхырыбысхан."], "p": 648}, {"t": "text", "c": ["– Эх, палаҷах, палаҷах, хайди мин хынчам, хаҷан син хатхырчатсаң!"], "p": 649}, {"t": "text", "c": ["– Пот пу сағаа минің сыйиим... Ол, хайди суғнаң осхас...", "– Хайди іди?"], "p": 650}, {"t": "text", "c": ["– Полған на кізінің позының чылтызы пар.", "Піреелеріне – хайзылары чорыхчылар – олар чол кӧзітчелер. Пасхаларына олар олаңай ла кічиҷек одыҷахтар.", "Ученайларға олар – пӧгібізер пӧгіннер. Минің идінҷегіме олар – алтын. Че прай ол кізілерге чылтыстар – тілі чохтар.", "Че сағаа, тізең, саңай пасхазына тӧӧй нимес чылтыстар поларлар...", "– Хайди іди?"], "p": 653}, {"t": "text", "c": ["– Син хараазын кӧрерзің тигірзер, анда, тізең, полар андағ чылтыс, хайзында мин чуртапчам, хайзында мин хатхырчам – син истерзің, хайди прай чылтыстар хатхырчалар.", "Синің поларлар чылтыстар, хайзылары хатхырарға пілчелер!"], "p": 654}, {"t": "text", "c": ["Паза ол позы хатхырыбысхан."], "p": 655}, {"t": "text", "c": ["– Хаҷан син часхырынып алзаң (пола-пола хаҷан даа часхырынчазың), син ӧрінерзің, хаҷан-да мині пілгеніңе.", "Син хаҷан даа минің арғызым поларзың.", "Сағаа миннең хада хатхырарың килер.", "Пірее хати син піди кӧзенегің азыбызарзың, сағаа чахсы даа полыбызар...", "Синің арғыстарың таңнап турарлар, хаҷан син, тигірзер кӧріп, хатхырчатсаң. Син, тізең, оларға чоохтирзың: \"Йа, йа, мин хаҷан даа хатхырчам, чылтыстарзар кӧрчетсем!\"", "Олар сині алҷаах парған тіп сағынарлар.", "Пот, хайдағ хомай хормачыланыс мин синнең ойнирға итчем. Ол пазох хатхырыбысхан."], "p": 657}, {"t": "text", "c": ["– Мин сағаа чылтыстар орнына саңай ӱӱлдіре саңыҷахтар сыйлап пиргенге тӧӧйбін... Ол пазох хатхырыбысхан.", "Анаң пазох кӱлімзіребинібіскен:"], "p": 658}, {"t": "text", "c": ["– Пілчезің ме... Пӱӱн хараазын... килбезең дее чарир."], "p": 659}, {"t": "text", "c": ["– Мин сині артыспаспын. – Сағаа пілдір парар мин ағырчам тіп... Мин ӧл тее парим тіп пілдірер. Іди ол ниме поладыр. Килбе, чарабас. – Мин сині артыспаспын."], "p": 662}, {"t": "text", "c": ["Че ол нимее-де сағыссырапчатхан. – Пілчезің ме.. Ол ідӧк чыланның ӱчӱн. Ол сині сағыбызарға даа айабас... Чыланнар чабаллар нооза. Кемні-де сағыбызарға оларға ӧріністіг. – Мин син артыспаспын. Ол кинетін амырап парған:"], "p": 666}, {"t": "text", "c": ["– Итседе, ікібіске аны оолығ нимезі читпес...", "Ол хараазын ол парыбысханын мин сизінмеем. Ол истілбин чӧрібіскен.", "Мин хайди полза ағаа чидіп алғанда, ол табырах, тідімніг хаалыхнаң пас парған."], "p": 667}, {"t": "text", "c": ["– А, ол синзің... – іди ле тіп салған ол. Анаң мині холымнаң алып алған.", "Че ниме-де аны сағыссыратхан."], "p": 669}, {"t": "text", "c": ["– Син миннең хада тикке ле парчазың.", "Сағаа минзер кӧрерге хомай полар.", "Сағаа мин ӧл парим тіп кӧрінер, че ол іди полбас... Мин тапсабинчатхам. – Пілчезің ме... ол уғаа ырах. Минің ит-сӧӧгім иртіре аар. Мин аны апар полбаспын."], "p": 671}, {"t": "text", "c": ["Мин тапсабинчатхам."], "p": 672}, {"t": "text", "c": ["– Анзы иргі хастырыхты тастаанға тӧӧй.", "Мында пір дее хомзыныстығ ниме чоғыл... Мин тапсабинчатхам. Аның кӧңні аринҷа тӱскен. Че олох ла пазох пір хати кӱстенген:"], "p": 674}, {"t": "text", "c": ["– Пілчезің ме, уғаа маңат полар.", "Мин дее чылтыстарзар кӧр сығам. Паза прай чылтыстар ығырапчатхан хаалхалығ иргі хутухтарға тӧӧй поларлар.", "Паза полғаны ла мағаа суғ ізерге пирер...", "Мин тапсабинчатхам."], "p": 675}, {"t": "text", "c": ["– Сағынзаң, хайдағ хынығ!", "Синің пис чӱс миллион хоңыроҷахтар полар, минің, тізең, – пис чӱс милллион хара сууҷахтар...", "Мында ол ідӧк тымылған, ылғап сыхханнаңар...", "– Амды піс чит килдібіс.", "Чарат мағаа чалғызанға хоза пір хаалых парарға. Ол хумға одырыбысхан, ағаа хорғыстығ полыбысханнаңар. Анаң ол теен:"], "p": 678}]}