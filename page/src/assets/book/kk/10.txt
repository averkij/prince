{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кішкентай ханзада", "p": 1}], "body": [{"t": "h2", "c": "X", "p": 189}, {"t": "text", "c": ["- Жан-жануарларды қайтесің?..", "- Көбелектермен танысқым келсе, екі-үш құртқа шыдауым керек емес пе.", "Көбелектер әдемі болса керек. Әйтпесе кім маған қонаққа келеді. Сен алыста болсаң, ал ірі аңдардан қорықпаймын. Менің де тырнақтарым бар ғой. Ол аңғырттықпен өзінің төрт тікенегін көрсетіп қойды.", "Сосын сөзін сабақтап: - Осылайша мелшиіп тұра бересің бе, титыққа тиеді екен.", "Кетуге бел буған екенсің, кет, - деді."], "p": 190}, {"t": "text", "c": ["Бұлай айтқан себебі, гүл өзінің жылап тұрғанын оған көрсеткісі келмеді.", "Бұл асқан бір тәкаппар гүл еді."], "p": 191}, {"t": "text", "c": ["Кішкентай ханзада нөмірлері 325, 326, 327, 328, 329 және 330 астероидтары орналасқан аймақта тұратын."], "p": 192}, {"t": "text", "c": ["Сондықтан ол бір нәрсемен шұғылданайын, оқып-тоқиын деген мақсатпен әуелі осыларды араламақшы болды."], "p": 193}, {"t": "text", "c": ["Біріншісінде патша тұратын. Патша қарапайым ғана, сонысымен бірге мәртебелі тағында қызғылт құндыз шапанына оранып отыр екен."], "p": 194}, {"t": "text", "c": ["- Ә, міне бір пенде, - деп айғайлап жіберді патша Кішкентай ханзаданы көрісмен."], "p": 195}, {"t": "text", "c": ["«Мені ешқашан көрмесе де қалайша танып қойды?» деп ойлады Кішкентай ханзада. Ол патшалар үшін барша адам қара халық екенін білмейтін. Қай-қайсысы болмасын, ол үшін қол астындағы адам."], "p": 196}, {"t": "text", "c": ["- Беріжақын кел, тұлға- денеңді түгел көрейін, - деді патша, ақыры біреуге патша болатынына масаттанып."], "p": 197}, {"t": "text", "c": ["Кіщкентай ханзада отыратын жер іздеп жан жағына көз тастап еді, бірақ бүкіл планетаны патшаның керемет шапаны жауып қалыпты.", "Сондықтан, оған түрегеп тұруына тура келді. Ал шаршағандықтан тіпті есінеп жіберді."], "p": 198}, {"t": "text", "c": ["- Патшаның алдында есінеген әдептілікке қайшы келеді, - деді оған патша.", "– Мен саған есінеуге тыйым саламын."], "p": 199}, {"t": "text", "c": ["- Байқамай қалдым, - деп жауап берді сасып қалған Кішкентай ханзада.", "Ұзақ жол жүріп ұйықтамап едім...", "- Олай болса, - деді патша, - мен сған есінеуге бұйрық беремін. Көп жылдардан бері біреудің есінегенін көрмеп едім.", "Есінеген мен үшін таңсық нәрсе.", "Кәнеки, тағы да есіне!", "Бұл – бұйрық."], "p": 200}, {"t": "text", "c": ["- Қысылып тұрғаным... Қайта есіней алмаймын..., - деді Кішкентай ханзада қызарақтап."], "p": 201}, {"t": "text", "c": ["- Ім, ім! Онда мен саған бірде есінеп, бірде... Ол аздап күмілжіп қалды. өкпелегн сиқы бар."], "p": 202}, {"t": "text", "c": ["Патша үшін ең маңызды нәрсе – оның айтқанын екі етпей, бас ию ғой.", "Бағынбаушылықты ол көтермейді. Бұл билігі шексіз патшаның өзі болатын.", "Бірақ ол тым мейірімді болғандықтан, ақылға сиялықтай жарлықтар беретін."], "p": 203}, {"t": "text", "c": ["«Егер мен генералға теңіз құсына айнал деп әмір етсем, ол оны орындаудан бас тартса, бұған генерал айыпты емес. Бұл менің кінәм болады», - деп жиі қайталайтын патша."], "p": 204}, {"t": "text", "c": ["- Отыруыма рұқсат па екен? – деп имене сұралы кішкентай ханзада."], "p": 205}, {"t": "text", "c": ["- Мен саған отыруға әмір етемін! – деп жауап берді патша, шапанының бір жақ етегін жинастыра түсіп."], "p": 206}, {"t": "text", "c": ["Бірақ Кішкентай ханзада аң-таң болды. Планета құйттай-ақ. Бұл патша сонда кімді басқарады?"], "p": 207}, {"t": "text", "c": ["- Тақсыр..., Сізден кешірім өтінемін. Сұрақ қоюыма болар ма екен? – деді ол.", "- Мен саған сұрақ қой деп бұйырамын! – деді патша жалма-жан."], "p": 208}, {"t": "text", "c": ["- Алдияр, сіз кімге патщалық етесіз?"], "p": 209}, {"t": "text", "c": ["- Барлығына, - деп қарапайым ғана жауап қатты патша. - Барлығына?"], "p": 211}, {"t": "text", "c": ["Патша қолымен өзнің планетасын, басқа планеталар мен жұлдыздарды нұсқады."], "p": 212}, {"t": "text", "c": ["- Осының бәріне ме? – деді Кішкентай ханзада."], "p": 213}, {"t": "text", "c": ["- Осының бәріне, - деп жауап берді патша."], "p": 214}, {"t": "text", "c": ["Бұлай дейтін себебі, бұл патша жай билеуші ғана болып қоймай, оған қоса шексіз ғарыштың дара билеушісі еді."], "p": 215}, {"t": "text", "c": ["- Ал жұлдыздар сізге бағына ма?"], "p": 216}, {"t": "text", "c": ["- Әрине, - деді оған патша. – Жұлдыздар айтқанды екі етпейді.", "Мен тәртіпсіздікке төзбеймін."], "p": 217}, {"t": "text", "c": ["Осынша құдіретті билік Кішкентай ханзаданы қайран қалдырды. Оның қолында осындай билік болған болса, орындығын еш қозғаалтпастан-ақ күніне қырық төрт рет қана емес, жетпіс екі тіпті жүз немесе екі жүз рет күннің батқан мезетін қызықтайтын еді!", "Тастап кеткен кішкентай планетасы есіне түсіп, аздап қамығып қалған ол патшаға мынадай өтініш жасауға тәуекел етті:"], "p": 218}, {"t": "text", "c": ["- Мен күннің батқанын көргім келеді...", "Раөым етіңізші... Күнге ұямына қонуға әмір етіңізші...", "- Егер мен қолбасшыға бір гүлден екінші гүлге көбелекше ұш немесе қайғылы шығарма жаз, болмаса теңіз шағаласына айнал дер бұйрық берсем, ал қолбасшы бұйрығымды орындамаса, кім айыпты болар еді, мен бе, әлде ол ма?"], "p": 219}, {"t": "text", "c": ["- Сіз болар едіңіз, - деді Кішкентай ханзада табанды түрде."], "p": 220}, {"t": "text", "c": ["- Дұрыс. Әркімнен қолынан келетінін талап ету керек, - деп сөзін сабақтады патша.", "– Билікті ең алдымен ақылға жеңдіру керек.", "Егер сен халқыңа теңізге өздеріңді тастаңдар десең, олар көтеріліске шығады.", "Мен бағынушылықты талап ете аламын, өйткені менің әмірм ақылға сиярлық."], "p": 221}, {"t": "text", "c": ["- Сонда күнді ұяясына қондыру жайы не болып кетті? – деп ескертті Кішкентай ханзада."], "p": 222}, {"t": "text", "c": ["– Ол қойған сұрағына жауап алмай тынышталмайтын.", "- Күннің батуын сен көресің. Мен оны талап етемін.", "Алайда, менің ел басқару ғылымыма сәйкес қолайлы жағдайдың тууын күте тұру керек."], "p": 223}, {"t": "text", "c": ["- Ол қашан туар екен? – деп Кішкентай ханзада оны білуге асықты."], "p": 224}, {"t": "text", "c": ["- Ім, ім! – деп патша қалың күнтізбесін ақтара бастады. - Ім, ім! Бқұл болады, сағат..., бұл кешкі сағат жетіден қырық минут кеткенде болады."], "p": 225}, {"t": "text", "c": ["Кішкентай ханзада есінеп қойды.", "Ол өз планетасындағы күннің батуын өткізіп алғанына өкінді.", "Енді ол аздап зеріге бастады:"], "p": 226}, {"t": "text", "c": ["- Менің бұл жерде басқа істер ісім жоқ, - деді ол патшаға. Кетер уақытым болды."], "p": 227}, {"t": "text", "c": ["- Кетпе, - деді патша бағынышты адам тапқанына масаттанып. – Мен сені министр етіп тағайындаймын!"], "p": 228}, {"t": "text", "c": ["- Ненің минстрі ?"], "p": 229}, {"t": "text", "c": ["- Заң министрі!"], "p": 230}, {"t": "text", "c": ["- Мұнда соттайтын ешкім жоқ қой!"], "p": 231}, {"t": "text", "c": ["- Кім біледі, - деді патша оған, - мен әлі қол астымдағы жердерді аралап көрген жоқпын. Мен тым кәрімін, күйме қоятын жер жетіспейді, ал жаяу жүру шаршатады. - О! Мен қарап көрдім, - деді, планетаның басқа бетіне тағы бір көз салуға еңкейген Кішкентай ханзада. – Ол жақта да ешкім жоқ..."], "p": 233}, {"t": "text", "c": ["- Онда сен өзіңді-өзің соттайсың, - деп жауап берді патша.", "– Бұл өте қиын нәрсе.", "Өзгені соттағанна гөрі өзіңді соттау қиынырақ. Егер сен өзіңді дұрыстап соттай білсең, онда сенің нағыз даныщпан болғаның."], "p": 234}, {"t": "text", "c": ["- Мен өзіме-өзім қайда болсам да баға бере аламын. Ол үшін мұнда тұрып қажеті жоқ, - деді Кішкентай ханзада."], "p": 235}, {"t": "text", "c": ["- Ім, ім! – деді патша, менің планетамның бір бұрышында кәрі атжалман бар сияқты.", "Түнде тықырын естимін.", "Сен сол атжалманды соттауыңа болатын еді. Оны кей-кездері өлім жазасына кесіп отырар едіің.", "Осылайша оның өмірі сенің қолыңда болады. Алайда сен оны үнемдеу үшін, әр уақытта кешіріп отыратын едің. Ол біреу-ақ қой."], "p": 236}, {"t": "text", "c": ["- Мен өлім жазасына кесуді ұнатпаймын, - деді кішкентай ханзада. – Оның үстіне, кететін уақытым болды."], "p": 237}, {"t": "text", "c": ["- Жоқ, - деді патша."], "p": 238}, {"t": "text", "c": ["Бірақ та Кішкентай ханзада сапарға дайындалып болған соң кәрі патшаның көңілін қалдырғысы келмеендіктен былай деді:"], "p": 239}, {"t": "text", "c": ["- Егер ұлы мәртебелі тақсыр өз бұйрықтары әр кез бұлжымай орындалғанын қаласа, маған ақылға сиярлықтай әмір берер еді.", "Мәселен, ол маған бір мезет те кідірмей жолға шығуға бұйыруына юолар еді.", "Меніңше қолайлы жағдай туып тұрған сияқты..."], "p": 240}, {"t": "text", "c": ["Патша үн қатпағандықтан, Кішкентай ханзада біраз кідіріп қалды да, сосын бір күрсініп қойып, жолға аттанып кетті."], "p": 241}, {"t": "text", "c": ["- Мен сені елші қылып тағайындаймын, - деп патша артынан асығыс айқайлап жіберді."], "p": 242}]}