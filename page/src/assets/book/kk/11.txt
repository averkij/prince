{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кішкентай ханзада", "p": 1}], "body": [{"t": "h2", "c": "XI", "p": 243}, {"t": "text", "c": ["Оның түрі қарсылық атаулыға төзбестей еді."], "p": 243}, {"t": "text", "c": ["«Үлкендер осы қызық халық» деп ойлады Кішкентай хзанзада."], "p": 244}, {"t": "text", "c": ["Екінші планетада атаққұмар адам тұратын."], "p": 246}, {"t": "text", "c": ["- Ә! Міне, қызықтаушы адам да келді! – деп, Кішкентай ханзаданы алыстан көре салысымен айқай салды атаққұмар."], "p": 247}, {"t": "text", "c": ["Атаққұмар адам өзге жұрттың бәрі өздеріне сүйсіне қарайды деп ойлайды. - Қайырлы күн! – деді Кішкентай ханзада. – Қалпағыңыз қызық екен."], "p": 249}, {"t": "text", "c": ["- Бұл сәлем беру үшін, - деп жауап қатты атаққұмар.", "– Жұрт мені құттықтап, қол шапалақтағанда, мен иіліп ізет көрсетуім керек.", "Өкінішке орай, бұл жерден ешкім өтпейді."], "p": 250}, {"t": "text", "c": ["- Солай ма? – деді ештеңені түсінбесе де Кішкентай ханзада."], "p": 251}, {"t": "text", "c": ["- Бір қолыңды екінші қолыңа соқ, - деп ақыл берді атаққұмар."], "p": 252}, {"t": "text", "c": ["Кішкентай ханзада қолдарын бір-біріне соғып, шапалақтады.", "Атаққұмар қалпағын көтеріңкіреп, қарапйым ғана бас иіп сәлем берді."], "p": 253}, {"t": "text", "c": ["«Бұл патшаға қарағанда көңілдірек екен» деп ойлады Кішкентай ханзада Сөйтіп ол қайтадан қол шапалақтай бастады. Атаққұмар болса, қалпағын көтеріңкіреп, тағы да иілді."], "p": 254}, {"t": "text", "c": ["Осындай қимылдармен өткен бес минуттан соң Кішкентай ханзада ойынның бірқалыптылығынан жалығып кетті де: - Ал қалпақ жерге құлауы үшін не істеу керек? – деп сұрады."], "p": 256}, {"t": "text", "c": ["Бірақ атаққұмар оның айтқанын естімеді.", "Атаққұмарлар мақтау сөзден басқаға құлақ аспайды. - Сен маған шынымен-ақ қатты сүйсіне қарайсың ба ? – деп сұрады ол Кішкентай ханзададан."], "p": 258}, {"t": "text", "c": ["- Сүйсіне қарау деген нені білдіреді?"], "p": 259}, {"t": "text", "c": ["- Сүйсіне қарау деген менің планетамдағы ең әдемі, бәрінен сәнді киінген және ең ақылды адам екенімді мойындағанды білдіреді."], "p": 260}, {"t": "text", "c": ["- Сен планетаңда жалғыз емессің бе?"], "p": 261}, {"t": "text", "c": ["- Көңілімді қалдырмашы. Сонда да маған сүйсіне салшы!"], "p": 262}, {"t": "text", "c": ["-Мен сүйсініп тұрмын, - деді Кішкентай ханзада иығын қусырып, - бірақ бұл сені не үшін қызықтырады?"], "p": 263}]}