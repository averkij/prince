{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кішкентай ханзада", "p": 1}], "body": [{"t": "h2", "c": "XIV", "p": 327}, {"t": "text", "c": ["- Меніңше, - деді ол тағы да, менің күн сайын суарып тұратын гүлім бар. Менің меншгімде апта сайын мұржасын тазалап тұратын үш жанартауым бар. Сөніп қалғанын да тазалаймын.", "«Сақтықта корлық жоқ» деген.", "Менің иемденуім жанартауларым үшін де, гүлдерім үшін де пайдалы.", "Ал жұлдыздарға сенен түсер пайда жоқ.", "Іскер адам аузын ашып еді, бірақ аузына сөз түспеді."], "p": 327}, {"t": "text", "c": ["Кішкентай ханзада болса бірден жолға аттанып кетті. «Үлкендер шынында да ғажап жандар» деп ойлады ол жол бойы."], "p": 328}, {"t": "text", "c": ["Бесінші планета өте қызғылықты еді. Бұл бәрінің ішіндегі ең кішкенесі болатын.", "Оның үстінде тек көше шамы мен шам жағатын шырақшы ғана сиятын орын бар.", "Аспанның бір бұрышында орналасқан не бір үйлері, не бір тұрғындары жоқ планетаға көше шамы мен шырақшы не үшін керек екені Кішкентай ханзаданың миына симай-ақ қойды. Дегенмен ол ішінен былай деп ойлады: «Мүмкін бұл адам сандырақтайтын шығар. Әйтсе де, оның патшаға, атаққұмарға, әлде іскер адам мен маскүнемге ұарағанда дені дұрыстау сияқты. Қалай болғанда да, мұның жұмысының мәні бар.", "Ол өзінің шамын жаққан шақта бір жаңа жұлдыз туғандай немесе гүл шешек атқандай әсер етеді.", "Ал шырағын өшіргенде, сол гүл немесе жұлдыз ұйқыға кеткендей болады."], "p": 331}, {"t": "text", "c": ["Тамаша жұмыс. Бұл шын мәнінде пайдалы іс, себебі бұл - әдемі»."], "p": 332}, {"t": "text", "c": ["Кішкентай ханзада планетаға жақындаған кезде шырақшыға құрметпен иіліп сәлем береді: - Қайырлы күн ! Шырағыңды неге өшірдің?"], "p": 334}, {"t": "text", "c": ["- Нұсқау солай, - деп жауап берді шырақшы.", "– Қайырлы күн!"], "p": 335}, {"t": "text", "c": ["- Нұсқау деген не ?"], "p": 336}, {"t": "text", "c": ["- Шырақты өшіру жайлы құсқау.", "Кеш жарық! Сөйтіп ол шырағын қайта жақты."], "p": 338}, {"t": "text", "c": ["- Оны неге қайтадан жақтың?"], "p": 339}, {"t": "text", "c": ["- Нұсқау солай, - деп жауап берді шырақшы."], "p": 340}, {"t": "text", "c": ["- Түсінсем бүйырмасын, - деді Кішкентай ханзада."], "p": 341}, {"t": "text", "c": ["- Түсінетін ешнәрсесі жоқ, - деді шырақшы. Нұсқау дегеніміз – Нұсқау. Қайырлы күн!"], "p": 342}, {"t": "text", "c": ["Ол шырағын қайта сөндірді."], "p": 343}, {"t": "text", "c": ["Сосын қызыл төрт бұрыштар бар бет орамалымен маңдайын сүртті."], "p": 344}, {"t": "text", "c": ["- Менің кәсібім сұмдық ауыр.", "Бұрындары уақытымен болушы еді. Таңертең сөндіріп, кешке жағатынмын.", "Одан қалған уақытында: күндіз дем алып, түнде ұйықташы едім... - Сонда, одан кейін, нұсқау өзгеріп кетті ме? - Нұсқау өзгерген жоқ-ау, - деді шырақшы. – Пәленің бәрі осында емес пе!", "Планета жылдан жылға жылдамырақ айналатын болып барады, ал нұсқау өзгермеді."], "p": 346}, {"t": "text", "c": ["- Сонымен? – деді Кішкентай ханзада."], "p": 347}, {"t": "text", "c": ["- Сонымен енді ол минутына бір айналып шығады. Менің бір секнуд та тыныс алуға уақытым жоқ. Әр минут сайын жағып, қайт сөндіремін!"], "p": 348}, {"t": "text", "c": ["- Міне, қызық!", "Сенің бір күнің бір-ақ минутқа созылғаны ғой!"], "p": 349}, {"t": "text", "c": ["- Қызық түгі де жоқ, - деді шырақшы.", "– Екеміздің әңгімелесіп тұрғанымызға бір айдың жүзі болды."], "p": 350}, {"t": "text", "c": ["- Бір ай ?!"], "p": 351}, {"t": "text", "c": ["- Иә, отыз минут.", "Отыз күн!", "Қайырлы кеш!"], "p": 352}, {"t": "text", "c": ["Ол шырағын қайта жақты."], "p": 353}, {"t": "text", "c": ["Кішкентай ханзада одан көз алмай тұрып, нұсқауына осыншама адал шырақшыны жақсы көріп кетті.оның есіне күннің батуын тамашалау үшін өзінің орындығын жылжытып күнді қуалап жүретін кездері түсіп кетті.", "Ол досына көмектескісі келді: - Сен білесің бе? Мен сені қалаған кезіңде демалдырудың тәсілін білемін...", "- Мен үнемі демалғым келеді, - деді шырақшы."], "p": 355}, {"t": "text", "c": ["Адам жұмысына адал, сонымен қатар жалқау да бола алмайды ғой."], "p": 356}, {"t": "text", "c": ["Кішкентай ханзада сөзін былай деп сабақтады: - Сенің планетаңның кішкентайлығы сонша, үш қадам аттасаң болғаны оны түгел айналып шығасың. Әрдайым, күннің көзінде қалу үшін, сен асықпай жүріп отырсаң болғаны.тыныстап алғың келгенде, сен жүре бер... сонда күн қалағаныңша шығып тұра береді. - Бұдан келіп-кетер пайда шамалы екен, - деді шырақшы.", "– Менің өмірде ең жақсы көретінім – ұйықтау."], "p": 358}, {"t": "text", "c": ["- Амал нешік, жолың болмады, - деді Кішкентай ханзада."], "p": 359}, {"t": "text", "c": ["- Амал жоқ, - деді шырақшы.", "– Қайырлы күн! Сөйтті де шырағын сөндірді."], "p": 361}]}