{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кішкентай ханзада", "p": 1}], "body": [{"t": "h2", "c": "XVI", "p": 410}, {"t": "text", "c": ["- Маған қайда сапар шегуге кеңес берер едіңіз? – деп сұрады ол."], "p": 410}, {"t": "text", "c": ["- Жер планетасына баруды, - деп жауап берді географ. - Оның жақсы даңқы шыққан...", "Сөйтіп, Кішкентай ханзада гүлі туралы ойларға шомған бойы жолға аттанып кетті. Сонымен, жетінші планета жер еді."], "p": 413}, {"t": "text", "c": ["Жер әншейін планета емес!", "Жер бетіндегі патшалардың саны жүз он бірге (әрине, негр патшаларды да ұмытпау керек), географтардың саны жеті мыңға, іскер адамдардың саны тоғыз жүз мыңға, маскүнемдердің саны жеті жарым миллионға, атаққұмарлардың саны үш жүз он бір миллионға, яғни ересек адамдардың жалпы саны екі миллирад шамасына жетеді."], "p": 414}, {"t": "text", "c": ["Жердің көлемін сипаттау үшін мне сіздерге мынаны айтар едім: Электр жарығын ойлап таппастан бұрын, жалпы алты құрлықтың бетінде төтрт жүз алпыс екі мың бес жүз он бір шырақшыдан құралған нағыз әскер болған."], "p": 415}]}