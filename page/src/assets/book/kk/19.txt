{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кішкентай ханзада", "p": 1}], "body": [{"t": "h2", "c": "XIX", "p": 450}, {"t": "text", "c": ["- Қош бол, - деді Кішкентай ханзада."], "p": 450}, {"t": "text", "c": ["- Қош бол, - деді гүл."], "p": 451}, {"t": "text", "c": ["Кішкентай ханзада асқар тауды асып өтті.", "Оның өмірінде бар көрген таулары тізесіне жететін үш жанартауы ғана еді. Ал сөніп қалған жанартауды орындық ретінде қолданатын.", "«Мұншама биік таудың басынан бүкіл планетаны шолып шығып, оның үстіндегі бүкіл адамдарды көремін...». Бірақ оның көзіне ұштары біздей әбден егелген құздардан басқа ештеңе түспеді."], "p": 453}, {"t": "text", "c": ["- Сәлемет пе! – деді ол не де болса."], "p": 454}, {"t": "text", "c": ["- Сәлемет пе... сәлемет... сәлемет..., - деп қайталады жаңғырық."], "p": 455}, {"t": "text", "c": ["- Сіз кімсіз? – деді Кішкентай ханзада."], "p": 456}, {"t": "text", "c": ["- Сіз кімсіз... сіз кімсіз... сіз кімсіз..., - деп жауап қатты жаңғырық."], "p": 457}, {"t": "text", "c": ["- Маған дос болыңыздар! Мен жалғызбын, - деді ол."], "p": 458}]}