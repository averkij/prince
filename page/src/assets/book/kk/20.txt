{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кішкентай ханзада", "p": 1}], "body": [{"t": "h2", "c": "XX", "p": 459}, {"t": "text", "c": ["- Мен жалғызбын... мен жалғызбын... мен жалғызбын..., - деп қайталады жаңғырық."], "p": 459}, {"t": "text", "c": ["«Қандай қызық планета еді! – деп ойлады ол сонда. - Өзі бір кеуіп қалған, үп-үшкір және тұздай ащы екен.", "Ал адамдары босла тапқырлық дегеннен жұрдай, айтқаныңды ғана қайталайды екен...", "Менің планетамдағы гүлім үнемі бірінші болып сөйлейтін...»"], "p": 460}, {"t": "text", "c": ["Кішкентай ханзада құмды басып, құз-жартастарды асып, қарды кешіп ұзақ жүргеннен кейін ақыры жолға тап болды.", "Ал жолдардың бәрі адамдардың ортасына алып келеді ғой."], "p": 462}, {"t": "text", "c": ["- Қайырлы күн! – деді ол."], "p": 463}, {"t": "text", "c": ["Бір раушан гүлдер жайқалып тұрған бақ еді."], "p": 464}, {"t": "text", "c": ["- Қайырлы күн! – десті раушан гүлдері."], "p": 465}, {"t": "text", "c": ["Кішкентай ханзада оларға анықтап қарады. Бұлардың бәрі оның гүлінен аумайды екен."], "p": 466}, {"t": "text", "c": ["- Сендер кімсіңдер? – деп сұрады ол қайран қала. - Біз раушан гүлдеріміз."], "p": 468}, {"t": "text", "c": ["- Ә, солай ма?! – деді Кішкентай ханзада..."], "p": 469}]}