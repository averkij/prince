{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кішкентай ханзада", "p": 1}], "body": [{"t": "h2", "c": "III", "p": 42}, {"t": "text", "c": ["- Өйткені бізде бәрі кішкентай.", "- Жететін болар.", "Саған тіптен кішкентай қошақан жасап бердім ғой."], "p": 42}, {"t": "text", "c": ["Ол суретке үңіле қарап: - Соншама кіші де емес.", "Қара!", "Ұйықтап қалды.", "Осылайша мен ханзадамен таныстым."], "p": 43}, {"t": "text", "c": ["Оның қайдан келгенін көпке дейін түсіне алмадым.", "Кішкентай ханзада маған үстемелеп сұрақ қоя береді де, ал өзі менің сұрақтарымды естімеген қалып танытады.", "Абайсызда айтылып қалған сөздер ғана жұмбақтың сырын аша бастады.", "Ол менің ұшағымды (қолдан келмейтін болған соң, ұшақтың суретін салып жатпаймын) байқап қалған кезде:"], "p": 45}, {"t": "text", "c": ["- Бұл не нәрсе? – деп сұрады."], "p": 46}, {"t": "text", "c": ["- Бұл нәрсе емес. Бұл – ұшақ. Аспанда ұшады. Менің ұшағым. Өзімнің ұшатынымды масаттана айттым. Сол мезетте ол:"], "p": 48}, {"t": "text", "c": ["- Қалайша? Аспаннан құлап түстің бе? – деп айқайлап жіберді."], "p": 49}, {"t": "text", "c": ["- Иә, - дедім мен жайбарақат."], "p": 50}, {"t": "text", "c": ["- О, мұның қызық екен..."], "p": 51}, {"t": "text", "c": ["Кішкентай ханзада осылай деп, дауыстап күліп жібергені менің намысыма қатты тиді. Біреудің бақытсыздығын күлкіге айналдырғанды кім жақсы көрсін.", "Сосын ол:"], "p": 52}, {"t": "text", "c": ["- Демек, сен аспаннан түскен екенсің ғой!", "Қай планетадансың?"], "p": 53}, {"t": "text", "c": ["Ғайыптан пайда болуының сырын ашатын кілт табылған сияқтанып, мен де сұрақты жаудырып жібердім:"], "p": 54}, {"t": "text", "c": ["- Сөйтіп басқа планетадан келдім де?"], "p": 55}, {"t": "text", "c": ["Бірақ ол маған жауап қатпады. Ол менің ұшағыма қараған күйі басын шайқап:"], "p": 56}, {"t": "text", "c": ["- Шын мәнінде сен мұнымен алыстан ұшып келуің мүмкін емес. Сөйтіп, ол ұзақ ойға шомып кетті. Ақырында қалтасынан мен сыйлаған қошақанды шығарып, ғажап қазынасына сүйсіне қарады. «Басқа планеталар» жайлы бұл құпияның бір бөлігі менің қызығушылығымды қалайша арттыра түскенін білсеңіздер ғой, шіркін. Бұл сыр жайлы барынша көбірек білуге тырыстым:"], "p": 58}, {"t": "text", "c": ["- Балақай, сен қайдан келдің?", "Үйің қайда?", "Менің қошақанымды қайда алып кетпекшісің?"], "p": 59}, {"t": "text", "c": ["Ол үн-түнсіз біраз ойланып отырды да, былай деді:"], "p": 60}, {"t": "text", "c": ["- Маған жәшігімен бергенің қандай жақсы болды! Ол түнде қошақанға пана болады."], "p": 61}, {"t": "text", "c": ["- Әрине, ақылды бала болсаң, оны күндіз байлап қоятын арқан да жасап беремін. Керек десең, қызық та болады."], "p": 63}, {"t": "text", "c": ["Менің ұсынысым кішкентай ханзаданың жанын түршіктіріп жібергендей болды:"], "p": 64}, {"t": "text", "c": ["- Байлап қою үшін?! Өзің бір қызық екенсің!"], "p": 65}, {"t": "text", "c": ["- Егер сен оны байлап қоймасаң, басы ауған жағына кетіп, жоғалып кетуі мүмкін."], "p": 66}, {"t": "text", "c": ["Осы арада менің досым тағы да күліп жіберді: - Қайда кетеді дейсің?"], "p": 68}, {"t": "text", "c": ["- Қайда болса сонда. Басы ауған жаққа. Сонда кішкентай ханзада салмақты түрде былай деді:"], "p": 70}]}