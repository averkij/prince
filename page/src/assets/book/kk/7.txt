{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кішкентай ханзада", "p": 1}], "body": [{"t": "h2", "c": "VII", "p": 118}, {"t": "text", "c": ["Бір минутта Франциға жете алатын болсаң, күннің батқанын қызықтау мүмкін болар еді.", "Өкінішке орай, Франция өте алыс.", "Ал сенің кішкентай планетаңда алаулап қызара батқан күнді қызықтау үшін орындықты бірнеше қадамға жылжытудың өзі де жеткілікті еді. Сөйтіп, сенің көңілің ауса болды, ымырт түсіп келе жатқан көкжиекке көз тігетінсің...", "- Бір күні мен күннің батқанын қырық үш рет тамашаладым! Біраздан соң сөзіңді былай деп жалғадың: - Сен білесің бе? Әбден мұңға батқан кезінде адамдар күннің ұясына барып қонғанына қарағанды жақсы көреді.", "- Ендеше күннің қырық үш рет батқанын көрген кезіңде көңілің тым жүдеу болған екен ғой?"], "p": 118}, {"t": "text", "c": ["Кішкентай ханзада жауап қайтармады."], "p": 119}, {"t": "text", "c": ["Бесінші күн тағы да қошақанның арқасында, Кішкентай ханзаданың өмірі жайлы мына бір құпия сыр ашылды.", "Ол үнсіз ойға шомып тұрды да, кенеттен ай-шай жоқ:"], "p": 121}, {"t": "text", "c": ["- Қошақан бұталарды жейтін болса, сірә, гүлдерді де жейтін болар? – деп сұрады."], "p": 122}, {"t": "text", "c": ["- Кездескенін жей береді."], "p": 123}, {"t": "text", "c": ["- Тікенегі бар гүлді де ме?"], "p": 124}, {"t": "text", "c": ["- Иә, тікенегі бар гүлді де."], "p": 125}, {"t": "text", "c": ["- Сонда тікенектің не қажеті бар? Мен онысын білмедім.", "Сол мезетте мен мотордың қатты бұралған бір бұрандасын босатудан қолым тимей жатқан еді."], "p": 127}, {"t": "text", "c": ["Ұшағымның бұзылғаны мені қатты қынжылта бастады. Өйткені, ақаудың жөнделуі қиындау көрінеді, оған қоса судың азайып бара жатқаны жақсылықпен бітпес деген алаңдаушылық туғызды."], "p": 128}, {"t": "text", "c": ["- Тікенектер не үшін қажет ?"], "p": 129}, {"t": "text", "c": ["Кішкентай ханзада қойған сұрағына жауап алмай тынбайтын.", "Ұшақтың бұрандасы әбден титығыма тиген мен аузыма түскен нәрсені айта салдым:"], "p": 130}, {"t": "text", "c": ["- Тікенектердің ештеңеге керегі жоқ, гүлдер оларды тек долылықтан өсіріп шығарады!"], "p": 131}, {"t": "text", "c": ["- Солай де!"], "p": 132}, {"t": "text", "c": ["Ол біраз үндемей қалғаннан кейін барып даусынан әлдеқандай ренішті байқата былай деп салды:"], "p": 133}, {"t": "text", "c": ["- Мен саған сенбеймін!", "Гүлдер болса әлсіз. Әрі ақкөңіл.", "Олар қолдарынан келгенінше өздерін өздері жұбатады. Олар өздерін тікенектерінің арқасында үрейлі сезінеді.", "Мен жауап қатпадым.", "Дәл сол мезетте: «Егер мына бұранда қатайған күйінде тұра берсе, балғамен бір ұрып сындырамын» деп ойлап тұрғанмын."], "p": 134}, {"t": "text", "c": ["- Сонда сенің ойыңша гүлдер...", "- Жоқ!", "Жоқ! Мен түк те ойламаймын!", "Мен саған не болса соны айта салдым.", "Маңызды нәрсемен айналысып жатқанымды көріп тұрсың ғой!"], "p": 135}, {"t": "text", "c": ["Ол маған таңырқай қарады."], "p": 136}, {"t": "text", "c": ["- Маңызды нәрсемен!"], "p": 137}, {"t": "text", "c": ["Ханзада қолымда балға, саусақтарым майдан қап-қара болып, түрлі сұрықсыз затқа үңіліп тұрған маған қарап тұрды да:"], "p": 138}, {"t": "text", "c": ["- Сен үлкендерше сөйлеп тұрсың! – деді."], "p": 139}, {"t": "text", "c": ["Мен ұялыңқырап қалдым.", "Ал ол қатаң түрде сөзін қайта сабақтады:"], "p": 140}, {"t": "text", "c": ["- Сен бәрін шатастырып жібердің. Ештеңені түсініп тұрған жоқсың! Ол шынымен ызаланды. Алтын түсті шашы желмен желбіреп:"], "p": 142}, {"t": "text", "c": ["- Мен қызыл қошқыл бетті кісі тұратын бір планетаны білемін.", "Ол адам өмірінде гүл иіскеп көрген емес.", "Ол ешқаншан жұлдызға қараған емес.", "Бірдебір адамды жақсы көрмеген. Қолынан бар келгені есептеп қосу ғана. Сондағы күні бойы қайталап айтатыны дәл сен сияқты: «Мен ақылды адаммын!", "Мен ақылды адаммын!» Тәкаппарлықтан тіпті існіп кететін.", "Шындығына келгенде ол адам емес, ол – саңырауқұлақ!"], "p": 144}, {"t": "text", "c": ["- Немене?!"], "p": 145}, {"t": "text", "c": ["- Саңырауқұлақ!"], "p": 146}, {"t": "text", "c": ["Кішкентай ханзада ашудан тіпті бозарып кетті."], "p": 147}, {"t": "text", "c": ["- Миллиондаған жылдар бойы гүлдің сабаңында тікенек өседі. Сонда да миллиондаған жылдар бойы қойлар гүлді жегенін қойған емес.", "Гүлдердің еш пайдасы жоқ тікенектерді өсіруінің себебін білуге талпыну айтуға тұрарлықтай жұмыс емес пе?", "Қойлар мен гүлдер арасындағы байланыстың бар болмағаны ма сонда?", "Бұл мәселе қызыл бетті семіз мырзаның есепқисабынан гөрі маңыздырақ емес пе?", "Егерде бүкіл әлемде жоқ, тек менің планетамда ғана өсетін жалғыз гүлімді қошақан бір күні жалмап жеп қойса, қалай болар еді? Қошақан не бүлдіргенін түсінбеуі де мүмкін. Осының бәрі сеніңше маңызды емес қой? Кішкентай ханзада қызарып кетті. Сосын сөзің былай деп жалғады:"], "p": 149}]}