{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Дзоля принс", "p": 1}], "body": [{"t": "h2", "c": "XXІІІ", "p": 546}, {"t": "text", "c": ["— Нинӧм найӧ оз кӧсйыны, — шуис вешталысь.", "— Найӧ узьӧны либӧ пукалӧны да очсалӧны.", "Сӧмын челядь пукалӧны ӧшиньясас нырнаныс лясӧмӧн."], "p": 546}, {"t": "text", "c": ["— Сӧмын ӧтнаныс челядь тӧдӧны, мый корсьӧны, — чӧвтіс Дзоля принс.", "Став кадсӧ найӧ видзӧны ветьӧкысь вурӧм акань вылӧ да сійӧ лоӧ налы зэв-зэв дона, а аканьсӧ кӧ налысь мырддясны, найӧ бӧрдӧны...", "— Налӧн шудныс, — шуис стрелка вешталысь."], "p": 547}, {"t": "text", "c": ["— Бур лун, — шуис Дзоля принс."], "p": 549}, {"t": "text", "c": ["— Бур лун, — вочавидзис вузасьысь."], "p": 550}, {"t": "text", "c": ["Сійӧ вузавліс медся выль бурдӧдчан кизьяс, кодъяс мездӧны горш косьмӧмысь. Татшӧмсӧ кӧ ньылыштан — сэки дзонь вежон сэсся горшыд оз косьмы."], "p": 551}, {"t": "text", "c": ["— Мыйла тэ найӧс вузавлан? — юаліс Дзоля принс. — Найӧ зэв ёна каднымӧс видзтӧны, — вочавидзис вузасьысь. Специалистъяс лыддьӧм серти, вежоннас позьӧ пӧ видзтыны ветымын куим минут."], "p": 553}]}