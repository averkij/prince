{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Дзоля принс", "p": 1}], "body": [{"t": "h2", "c": "XXІІІ", "p": 548}, {"t": "text", "c": ["— Бур лун, — шуис Дзоля принс."], "p": 549}, {"t": "text", "c": ["— Бур лун, — вочавидзис вузасьысь."], "p": 550}, {"t": "text", "c": ["Сійӧ вузавліс медся выль бурдӧдчан кизьяс, кодъяс мездӧны горш косьмӧмысь. Татшӧмсӧ кӧ ньылыштан — сэки дзонь вежон сэсся горшыд оз косьмы."], "p": 551}, {"t": "text", "c": ["— Мыйла тэ найӧс вузавлан? — юаліс Дзоля принс."], "p": 552}, {"t": "text", "c": ["— Найӧ зэв ёна каднымӧс видзтӧны, — вочавидзис вузасьысь.", "Специалистъяс лыддьӧм серти, вежоннас позьӧ пӧ видзтыны ветымын куим минут."], "p": 553}, {"t": "text", "c": ["— А мый вӧчны тайӧ ветымын куим минутнас?"], "p": 554}, {"t": "text", "c": ["— Мый кӧсъян."], "p": 555}]}