{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёзден Жажчыкъ", "p": 1}], "body": [{"t": "h2", "c": "XVІІІ", "p": 442}, {"t": "text", "c": ["– Мен билмезлик элбер жокъду, – деди жилян."], "p": 442}, {"t": "text", "c": ["Экиси да сёз тауусдула."], "p": 443}, {"t": "text", "c": ["Ёзден жашчыкъ къум аулакъны къыдыра айланнганында, жанжаныуар болуп, жангыз бир гокка хансчыкъгъа тюбегенди.", "Ол гокка хансчыкъ – бир бек гитчечик, юч-тёрт чапыракъчыгъы, ала да – мутхузчукъла...", "– Кюн ахшы болсун! – деди Ёзден жашчыкъ."], "p": 445}, {"t": "text", "c": ["– Ахшылыкъ кёр! – деди гоккачыкъ. – Адамла уа къайдадыла? – деп, адежли сорду Ёзден жашчыкъ."], "p": 447}, {"t": "text", "c": ["Ол гокка хансчыкъ бир кере жаны бла кериуан озгъанны эртте кёрген эди."], "p": 448}, {"t": "text", "c": ["– Адамла? Хау, хау... Ала кёп тюйюлдюле. Беш-алтымы болурла... огъесе жетими?..", "Мен аланы кёргенли бир талай жыл болады.", "Узайгъандыла, табылмазла.", "Жел къайры урса да, ары алып кетеди.", "Аланы тамырлары жокъду, ол бек тапсызды."], "p": 449}]}