{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёзден Жажчыкъ", "p": 1}], "body": [{"t": "h2", "c": "XІX", "p": 450}, {"t": "text", "c": ["– Сау къал, – деди Ёзден жашчыкъ."], "p": 450}, {"t": "text", "c": ["– Сау айлан, – деди гокка хансчыкъ."], "p": 451}, {"t": "text", "c": ["Ёзден жашчыкъ бийик таугъа ёрлегенди.", "Эндиге дери кесини тобугъуна жетген юч вулканындан башха тау кёрмегенди. Ёчюлген вулкан а Ёзден жашчыкъны шинтиги эди.", "Быллай бийик таудан къарап, битеу планетаны да, аны адамларында кёрюр мурат эте эди. Кёргени уа – бизле кибик, жютю, иничке къаяла."], "p": 453}, {"t": "text", "c": ["– Кюн ахшы болсун! – деди Ёзден жашчыкъ нек эсе да."], "p": 454}, {"t": "text", "c": ["– Кюн ахшы болсун... болсун... болсун... – деди къая къызы."], "p": 455}, {"t": "text", "c": ["– Сен кимсе? – деп сорду Ёзден жашчыкъ."], "p": 456}, {"t": "text", "c": ["– Сен кимсе... сен кимсе... кимсе... – деди къая къызы."], "p": 457}, {"t": "text", "c": ["– Шуёх болайыкъ, мен жангызма, кесим, – деди Ёзден жашчыкъ."], "p": 458}]}