{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёзден Жажчыкъ", "p": 1}], "body": [{"t": "h2", "c": "XXІІІ", "p": 546}, {"t": "text", "c": ["– Быланы аладан, аланы быладан хапарлары да жокъду, – деди темир жолчу.", "– Кими жукълап, кими теке къалкъыу эте бара болурла.", "Сабийледиле бурунларын терезелеге жабышдырып барыучула."], "p": 546}, {"t": "text", "c": ["– Не излегенлерин уста билгенле сабийледиле, – деди Ёзден жашчыкъ, – кюнню кюн узунуна къолу неда буту юзюлген гинжини эркелетирле.", "Ол алагъа бек сыйлыды, бек багъалыды. Иллеую сыйырылгъан сабий жилягъанлай турады.", "– Насыплыла, – деди темир жолчу."], "p": 547}, {"t": "text", "c": ["– Кюн ахшы болсун, – деди Ёзден жашчыкъ."], "p": 549}, {"t": "text", "c": ["– Ахшылыкъ кёр, – деди саудюгерчи."], "p": 550}, {"t": "text", "c": ["Алимле жаппа-жангы чыгъаргъан, суусаплыкъны кесген гагуланы сатады. Бир бюртюкчюкню жутсанг, сау ыйыкъны суу ичеригинг келмейди."], "p": 551}, {"t": "text", "c": ["– Сен быланы нек сатаса? – деп сорду Ёзден жашчыкъ. – Заманны аяргъа байтамал затчыкъладыла, – деди сатыучу. – Устала тергегеннге кёре, хар ыйыкъда элли юч минут аяргъа боллукъду."], "p": 553}]}