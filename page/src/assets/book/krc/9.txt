{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёзден Жажчыкъ", "p": 1}], "body": [{"t": "h2", "c": "ІX", "p": 174}, {"t": "text", "c": ["– Мен анга бош тынгылай эдим, – деген эди бир жол, ич сёзюн манга ышана. – Гюллени сёзлерине чыртданда тынгыларгъа керек тюйюлдю.", "Алагъа къарап, ариу ийислерин солуп турургъа керекди.", "Мени гюлюм битеу планетамы жаннет ийиси бла къандыргъанды, мен а анга къууана билмегенме. Ол тырнакъланы, къапланланы, арсланланы хапарлары... Ала мени кёлюмю толтурургъа керек эдиле, мен а ачыуланнганма...", "Дагъыда бир тасхасын айтды:"], "p": 174}, {"t": "text", "c": ["– Ол заманда мен бир жукъ да ангыламай эдим!", "Хар айтхан сёзюн бармакъгъа чулгъап турмай, этген хатерин тергерге керекди.", "Ариу ийисин саугъагъа бере, жашаууму жарытханды.", "Не ишим бар эди андан къачаргъа?!", "Ол кюлкюлю хыйлачыкъла бла чурумчукълада аны назиклигин ангылаялмадым. Тынч иш тюйюлдю гюллени ангылагъан!", "Мен да, асыры сабийден, сюе билмегенме. Мен сезгеннге кёре, жортууулгъа кёчгюнчю къанатлылагъа тагъылып атланнганды.", "Кетер эрттенлигинде планетасыны тизгинин бирси кюнледен да ариу жыяды.", "Боркъулдап къайнагъан вулканларыны ожакъларын тазалайды.", "Аны эки вулканы бар эди.", "Аланы отларында аш-азыкъ биширирге аламат тап эди.", "Ол экисиден сора да бир ёчюлген вулканы барды.", "Алай, дегенди ол, хата азданды! Ол, сакълыкъдан, ёчюлюп тургъан вулканны да тазалады.", "Вулканланы тизгинли тутсанг, ала да шошчукъ жанадыла, боркъулдап тёгюлмейдиле.", "Вулканны боркъулдап тёгюлгени – печьни ожагъында къурумгъа от тюшгеннге ушайды. Айхайда, биз, Жер жюзюнде адамла, асыры гитчечиклебиз да, вулканларыбызны ариуларгъа жетишалмайбыз. Ма аны ючюндю аланы да бизге къутургъанлары."], "p": 177}, {"t": "text", "c": ["Андан сора Ёзден жашчыкъ, къууанч тыпырлы болмай, баобабланы къалгъан-къулгъан тамырларын жыртады.", "Артха къайтыр ниети жокъду. Эрттеден юйренчек ишин бу эрттенликде кёлю кётюрюлюп тындырады.", "Ол сейирлик гюлню ахыр кере сугъарып, юсюн жаба туруб а, кёлю толуп, жилярыгъы окъуна келди."], "p": 178}, {"t": "text", "c": ["– Сау къал, – деди ол. Ариука тынгылады."], "p": 180}, {"t": "text", "c": ["– Сау къал, – деди Ёзден жашчыкъ."], "p": 181}, {"t": "text", "c": ["Гюл жётгерди, кесекледен а угъай."], "p": 182}, {"t": "text", "c": ["– Желбаш эдим мен, – деди гюл бир кесекден. – Кечгинлик тилейме. Насыплы болургъа кюреш."], "p": 183}, {"t": "text", "c": ["Тырман а этмеди бир сёз бла да. Ёзден жашчыкъ, асыры сейирден, къолунда мияла къалпакъ бла сирелип къалды. Бир уллу айыпха къалгъан кибик жунчуду. Бу ёхтем гюлге къайдан келди быллай таза жумушакълыкъ? – Хау, хау, мен сени бек сюеме. Сен аны эслемегенинг да мени терслигимди.", "Хо да, ол алай магъаналы тюйюлдю. Сени акъылынг да меникинден мажал тюйюл эди.", "Насыплы болургъа кюреш... къолунгдагъы мияла къалпакъ да энди керек тюйюлдю."], "p": 186}, {"t": "text", "c": ["– Аяз, тёбеннги...", "– Къайгъырмаз, тёзерме...", "Кечеги сериуюнден солуу алырма.", "Мен гоккама да."], "p": 187}]}