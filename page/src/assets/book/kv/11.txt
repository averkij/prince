{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Дзоля принс", "p": 1}], "body": [{"t": "h2", "c": "XІ", "p": 243}, {"t": "text", "c": ["Чужӧмыс сэк вӧлі корольӧн сэтшӧм, быттьӧкӧ сійӧ эз кӧсйы кывны некутшӧм паныда кыв."], "p": 243}, {"t": "text", "c": ["«Тешкодь йӧз тайӧ верстьӧясыс», — аслыс шуис Дзоля принс, водзӧ лэбиг."], "p": 244}, {"t": "text", "c": ["Мӧд енэжмуас оліс ыджыдӧ пуксьысь."], "p": 246}, {"t": "text", "c": ["— О, со и менӧ пӧчитайтысь воӧма! — горӧдіс сійӧ, ылісянь на Дзоля принсӧс аддзӧмӧн."], "p": 247}, {"t": "text", "c": ["Ӧд ыджыдӧ пуксьысь йӧзлы чайтсьӧ, мый ставныс наӧн нимкодясьӧны. — Бур лун, — шуис Дзоля принс. — Кутшӧм тіян шляпаныд тешкодь."], "p": 249}, {"t": "text", "c": ["— Тайӧ медым копрасьны.", "— Медым копыртчывлыны, кодыр менӧ чолӧмалӧны.", "Шог сӧмын сыысь, мый татчӧ некод нырсӧ оз сюйлы."], "p": 250}, {"t": "text", "c": ["— Со кыдз? — чӧвтіс Дзоля принс: сійӧ нинӧм эз гӧгӧрво."], "p": 251}, {"t": "text", "c": ["— А ноко, кекӧначав, — шуис сылы ыджыдӧ пуксьысь."], "p": 252}, {"t": "text", "c": ["Дзоля принс кекӧначаліс.", "Ыджыдӧ пуксьысь лэптыштліс шляпасӧ да рам чужӧмӧн копыртчыліс."], "p": 253}, {"t": "text", "c": ["«Тані тай гажаджык пӧрысь король дорысь вӧлӧма», — мӧвпыштіс Дзоля принс. Да бара пондіс кекӧначасьны. А ыджыдӧ пуксьысь, шляпасӧ лэптышталӧмӧн, бара кутіс копрасьны."], "p": 254}, {"t": "text", "c": ["Тадзи минут вит вӧчалісны ӧтиторсӧ, да Дзоля принслы тайӧ дышӧдіс. — А мый колӧ вӧчны, медым тіян шляпаныд усяс? — юаліс сійӧ."], "p": 256}, {"t": "text", "c": ["Сӧмын ыджыдӧ пуксьысь немтор эз кыв.", "Ошкӧм радейтысь йӧзыд ӧд нинӧм оз кывны, ошканкывъясысь кындзи. — Тэ збыльысь менӧ радпырысь пӧчитайтысь? — юаліс сійӧ Дзоля принслысь."], "p": 258}, {"t": "text", "c": ["— А кыдзи тайӧ — пӧчитайтны?"], "p": 259}, {"t": "text", "c": ["— Пӧчитайтны — сідзкӧ тӧдны, мый тайӧ енэжмуас ме ставсьыс медся мича, медся тшап, медся озыр да медся вежӧра."], "p": 260}, {"t": "text", "c": ["— Да ӧд тэнад енэжмуад сэсся некод абу!"], "p": 261}, {"t": "text", "c": ["— Но вӧч, вӧч меным сэтшӧм лӧсьыдлун, нимкодясь меӧн!"], "p": 262}, {"t": "text", "c": ["— Ме нимкодяся, — шуис Дзоля принс, пельпомсӧ кыпӧдыштӧмӧн, — сӧмын кутшӧм радлун тэныд таысь?"], "p": 263}]}