{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёмла оцязорня", "p": 1}], "body": [{"t": "h2", "c": "ХІV", "p": 327}, {"t": "text", "c": ["– Монь ули панчфкязе, – поладозе сон, – и эрь шобдаваня мон сонь валондса.", "Улихть монь колма вулканне, и эрь недляня мон синь аропнесайне рдазть эзда. Сембонь колмоцьконь аропнесайне, аф ваномок сянь лангс, што фкясь кунара ни ашезь пала, ашезь таркси вайме, матф.", "А вдь кда мезевок лиси?", "Мон эсь вулканненди, эсь панчфкязти тиян аньцек цебярь, сяс мес синь кирдьсайне эсь кядялон.", "А тяшттненди тонь эздот кодама пароши сай…", "Тевонь содай ломанть кургоц илядсь панжада, сон ашезе сода, мезе азомс, а Ёмла Оцязорнясь срхкась ни сяда тов кис."], "p": 327}, {"t": "text", "c": ["«Аф, оцюфне и видекс мезевок аф шарьхкодихть», – панжада седихть азозе эстейнза Ёмла Оцязорнясь, поладомок кинц."], "p": 328}, {"t": "text", "c": ["Ветеце масторсь ульсь ёфси ёмланя и пяк заняф.", "Эзонза тяльгондсь фонарсь и толонь крьвяснись.", "Ёмла Оцязорнясь кодавок ашезе шарьхкоде, мезенди тя ёмла масторняти, кона афи няеви лиятнень ёткста, коса аш кутт, аш ломатть, эрявсь фонарсь и толонь крьвяснись. Аньцек меле арьсезевсь: «Пади, тя ломанць и видекс аф пяк шарьхкоди, аньцек аф тяфтама кодама оцязорсь, эсь прянь шнафтысь, тевонь содайсь и сими ломанць. Сонь тевсонза ули кати-кодама эрявикс смузь.", "Мзярда сон крьвяснесы толть – эста бта эвондакшни нинге фкя тяштеня али панчфкя.", "А мзярда матсы толть – бта тяштенясь али панчфкясь матодови."], "p": 331}, {"t": "text", "c": ["Тя пяк цебярь тевсь. И афкукс канды аньцек пара, сяс мес тя мазышить лангс ванондолеть пефтома!»."], "p": 332}, {"t": "text", "c": ["Арамок ряцок тя масторнять видес, сон мяль вельде сюконясь толонь крьвяснити. – Шумбра ши, – азозе сон. – А мес тон тя пингть матыть фонарьста толнять?"], "p": 334}, {"t": "text", "c": ["– Тяфта ладяфоль, – мярьгсь толонь крьвяснись.", "– Пара ши! Шумбрат!"], "p": 335}, {"t": "text", "c": ["– А мезень коряс ульсь тя ладямась?"], "p": 336}, {"t": "text", "c": ["– Толонь матомать коряс.", "Пара илядь. И тага крьвястезе толть."], "p": 338}, {"t": "text", "c": ["– Мезенди тага сонь крьвястить?"], "p": 339}, {"t": "text", "c": ["– Тяфта ладяфоль, – омбоцеда поладозе толонь крьвяснись."], "p": 340}, {"t": "text", "c": ["– Мезевок аф шарьхкодян, – виденцясь Ёмла Оцязорнясь."], "p": 341}, {"t": "text", "c": ["– Аш мезе аф шарьхкодемс, – мярьгсь толонь крьвяснись. Тяфта ладяф тевсь. И сембе! Шумбра ши."], "p": 342}, {"t": "text", "c": ["«Стака монь тевозе». И матозе толть."], "p": 343}, {"t": "text", "c": ["Меле якстерь клетка мархта кядьруцяняса нардазе конястонза ливозть и мярьгсь:"], "p": 344}, {"t": "text", "c": ["– Стака монь тевозе.", "Мзярда-бди тя тевть ульсь пяк эрявикс смузец. Мон матнине толть шобдава, а илять меки крьвяснине.", "Монь шить ульсь пингозе ваймамс, а веть, штоба лац удомс… – А мезе лиссь? Ладямась полафтсь? – Ладямась ашезь полафта, – корхтась сяда тов толонь крьвяснись. Тоса и тевсь!", "Монь масторозе кизоста кизос шаронды сяда и сяда вишкста, а ладямась илядонды апак полафтт."], "p": 346}, {"t": "text", "c": ["– И мезе тяни? – кизефтезе Ёмла Оцязорнясь."], "p": 347}, {"t": "text", "c": ["– А вов мезе. Масторсь сембе шарксть тисы фкя минутаста, сяс монь аш фкявок шава пингозе ваймамс. Эрь минутаня мон али матан толть эса, али, меколанкт, – крьвястян эсонза."], "p": 348}, {"t": "text", "c": ["– Вай!", "Кодама мялень салай тевсь! Эста тяса шить кувалмоц аньцек фкя минута!"], "p": 349}, {"t": "text", "c": ["– Мезевок мялень салай тяса аш, – каршек азозе толонь крьвяснись.", "– Минь мархтот тяса корхнетяма кода ни ков."], "p": 350}, {"t": "text", "c": ["– Пяшксе ков?!"], "p": 351}, {"t": "text", "c": ["– Виде.", "Колмогемонь минута.", "Колмогемонь ши.", "Пара илядь тейть!"], "p": 352}, {"t": "text", "c": ["И тага крьвястезе фанарть эса толть."], "p": 353}, {"t": "text", "c": ["Ёмла Оцязорнясь ванць толонь крьвяснить лангс, и сядонга пяк тушендсь мялезонза тя ломанць, конац, аф ваномок мезеньге лангс, кирдезе эсь валонц и цебярьста тиендезе эсь тевонц.", "Ёмла Оцязорнясь лятфтазе, што мзярда-бди сон полафнезе озамать вастста вастс, штоба сяда ламоксть ваномс шимадома ширеть мазышинц.", "И тейнза сась мяль лездомс тя ялгати. – Кулхцонтт, – мярьгсь сон толонь крьвяснити, – мон содаса кода лисемс тя прябаласта: тон ваймосек снярда, мзярда ули мяльце ваймамс…", "– Монь фалу ули мялезе ваймамс, – азозе толонь крьвяснись."], "p": 355}, {"t": "text", "c": ["Вдь валсь афкукс эряви кирдемс, аньцек тяка пингть аф ламняда ноласькодомс."], "p": 356}, {"t": "text", "c": ["– Тонь масторняце тяфтама ёмланя, – поладозе Ёмла Оцязорнясь, – тейть ётамс сонь аш мезевок – аньцек тиемс колма аськолкст. И эряви молемс стане, штоба афи кенордамс, и афи илядомс шить эзда. Кда эвондай мяльце ваймамс, эста тон мольхть и мольхть… И шись таргави снярс, мзярс аф моли мяльце."], "p": 357}, {"t": "text", "c": ["– Аньцек мезе мон тянь эзда сяван? – кизефтезе толонь крьвяснись.", "– Сембода пяк тя эряфса мон кельгса удомазень."], "p": 358}, {"t": "text", "c": ["– Эста кальдяв тонь тевце, – пичедезь азозе Ёмла Оцязорнясь."], "p": 359}, {"t": "text", "c": ["– Виде, кальдяв монь тевозе, – поладозе толонь крьвяснись.", "– Шумбра ши! И матозе толть."], "p": 361}]}