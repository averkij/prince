{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёмла оцязорня", "p": 1}], "body": [{"t": "h2", "c": "ХVІІІ", "p": 442}, {"t": "text", "c": ["– Мон сембе содама ёфкснень шарьхкодьсайне и кода эряви пачфтьсайне, – мярьгсь куйсь."], "p": 442}, {"t": "text", "c": ["И кафцьке сетьмость."], "p": 443}, {"t": "text", "c": ["Емла Оцязорнясь ётазень сембе шуварвасттнень и кинге ашезь васьфне каршек.", "И повсь аньцек каршезонза фкя панчфкя – ёмланя, сонць ёфси аф няеви, колма лопаня мархта…", "– Шумбрат, – пшкядсь Ёмла Оцязорнясь."], "p": 445}, {"t": "text", "c": ["– Шумбрат, – азозе панчфкясь. – А косот ломаттне? – вежлявста кизефтезе Ёмла Оцязорнясь."], "p": 447}, {"t": "text", "c": ["Кода-бди весть панчфкясь няйсь вакста ётай караван."], "p": 448}, {"t": "text", "c": ["– Ломаттне? Вай, виде… Синь эздост сембоц ульсь кота али сисем.", "Мон няине синь пяк кунара, лама кизода инголе.", "А коста синь мумат – аф содаф.", "Синь каннесыне вармась.", "Синь аш юрсна, и тя аф пяк пара."], "p": 449}]}