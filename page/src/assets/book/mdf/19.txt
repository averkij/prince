{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёмла оцязорня", "p": 1}], "body": [{"t": "h2", "c": "ХІХ", "p": 450}, {"t": "text", "c": ["– Туян. Оду аф няйхтяма, – мярьгсь Ёмла Оцязорнясь."], "p": 450}, {"t": "text", "c": ["– Архт, – поладозе панчфкясь."], "p": 451}, {"t": "text", "c": ["Емла Оцязорнясь куцсь оцю панда пряс.", "Тяда инголе сон вестевок ашезь няенде тяфтама пантт. Сон содась аньцек эсь колма вулканонзон, конат ульсть тейнза плманжа видева. А аф палы, матф вулканць ульсь тейнза ёфси кода озама васта.", "И вов тяни арьсезевсь: «Тя сери пандть пряста мон няйса сембе масторлангть и сембе эряй ломаттнень». А лиссь ёфси аф стане. Сон няйсь аньцек пандонь оржа петнень, конат няевсть кода стяфнеф салмокст."], "p": 453}, {"t": "text", "c": ["– Шумбра ши, – аф содамок кинди азозе сон."], "p": 454}, {"t": "text", "c": ["– Шумбра ши… ши… ши… – кулевсь каршезонза меквайгяльсь."], "p": 455}, {"t": "text", "c": ["– Тон кият? – кизефтезе Ёмла Оцязорнясь."], "p": 456}, {"t": "text", "c": ["– Тон кият… тонь кият… тон кият… – тага каршезонза марявсь меки сай вайгяльсь."], "p": 457}, {"t": "text", "c": ["– Ульхтяма ялгакс, мон ёфси ськамон, – азозе сон."], "p": 458}]}