{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёмла оцязорня", "p": 1}], "body": [{"t": "h2", "c": "ХХІІІ", "p": 546}, {"t": "text", "c": ["– Мезевок синь аф ёрайхть, – поладозе стрелкань полафнись.", "– Синь удыхть ваготтнень эса али ащихть озада и афкснихть.", "И аньцек шабатне токафнесазь эсь шалхконяснон вальмянь клянцекти, бта ёрайхть марямс ушень кожфть."], "p": 546}, {"t": "text", "c": ["– Аньцек шабатне содасазь, мезе вешихть, – сетьмоняста азозе Ёмла Оцязорнясь.", "– Синь макссесазь сембе ваймоснон лоскод пакшста тиф някати, кона арси тейст седи вакска ужялькс, и кда ёрайхть сявомс синь кядьстост, шабатне авардихть…", "– Тя – синь павазсна, – поладозе стрелкань полафнись."], "p": 547}, {"t": "text", "c": ["– Шумбра ши, – пшкядсь Ёмла Оцязорнясь."], "p": 549}, {"t": "text", "c": ["– Шумбра ши, – каршезонза азозе мишендись."], "p": 550}, {"t": "text", "c": ["Сон мишендсь стама цебярь и эрявикс надобият, конатнень симомда меле, ёфси аф сай симомаце. Нильсак тяфтамть – и меле, мянь недля аф кармат симома, аф сай симомаце."], "p": 551}, {"t": "text", "c": ["– А мезенди тон мишендсайть? – кизефтезе Ёмла Оцязорнясь. – Синь вельдест ванфтови пингсь, – мярьгсь мишендись. – Ёню ломаттнень лувомаснон коряс, недляти ванфтови ведьгемонь колма минута."], "p": 553}]}