{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёмла оцязорня", "p": 1}], "body": [{"t": "h2", "c": "ХХVІ", "p": 614}, {"t": "text", "c": ["– Тейне пелькс… – куфкстозь ушедонь мон. Аньцек сон мярьгсь:"], "p": 614}, {"t": "text", "c": ["– Пинге ушедомс тевцень тиема.", "Архт эсь машинаценди.", "Мон карман учемот тяса.", "Мрдак тяза ванды илять… Сембе сяка тянь эзда ашезь сетьме монь седиезе.", "Кати-кодама сталма люпштась эсонза.", "Мон лятфтайне Келазть.", "Мзярда кинди-бди тонадат, эста сави и авардемс."], "p": 615}, {"t": "text", "c": ["Аф ичкозе эшить эзда ащесь пялес калада кунардонь пингонь кевонь стена.", "Омбоце илядня, шумордамок тевозень, мон срхкань тоза и нинге ичкозде няине, што Ёмла Оцязорнясь озада пялес калада стенать крайса, а пильгонза нолдафт алу.", "И кулине сонь вайгяленц:"], "p": 617}, {"t": "text", "c": ["– Кода тон аф мяляфтсак? – корхтась сон. – Тя ульсь ёфси аф тяса. Улема, кие-бди тейнза каршек пшкятькшнесь, сяс мес сон поладозе азфть:"], "p": 619}, {"t": "text", "c": ["– Виде, тя ульсь кизода инголе, тя шиня, аньцек лия вастса…", "Мон аськолянь сяда вишкста.", "Аньцек стенать ширде киньге ашень няе и киньге ашень куле.", "А пингонь ётазь Ёмла Оцязорнясь тага кинди-бди корхтась:"], "p": 620}, {"t": "text", "c": ["– Виде.", "Тон мусайть монь пильгокинень шуварть лангста.", "И эста учт.", "Тячи веть мон тоза саят."], "p": 621}, {"t": "text", "c": ["Стенать видес маладомс иляткшнесь комсь метра и сембе сяка кивок ашезь няев."], "p": 622}, {"t": "text", "c": ["Пингонь ётазь Ёмла Оцязорнясь кизефтезе:"], "p": 623}, {"t": "text", "c": ["– А тонь цебярь ядце?", "Сон аф кармай монь ламос муцямон?"], "p": 624}, {"t": "text", "c": ["Мон лоткань, седизе кармась шавома пяк сидеста, люпштась аф содаф ризфсь, аньцек сембе сяка мезевок ашень шарьхкоде."], "p": 625}, {"t": "text", "c": ["– Тяни архт, – мярьгсь Ёмла Оцязорнясь. – Мон ёран юпадемс алу."], "p": 626}, {"t": "text", "c": ["Эста мон нолдайне сельмонень алу и конашкава эводень!", "Ала, стенать видеса, Ёмла Оцязорнять инголе, шарыкс шарсь тюжя пря куй, конань пупамадонза меле, эряфсь аф ванфтови, эрят пяле минуташка.", "Эзкок зепстон таргайне револьверозень и ласькозь тунь куйть шири, аньцек куйсь, марямок монь мольфозень, сетьмоста, бта шуди шудерькскакс, аф эряскодозь кяшевсь кефнень ёткова шуварть эса."], "p": 627}, {"t": "text", "c": ["Мон маладонь стенати эсь пингстонза, фатяйне Ёмла Оцязорнять. Сон ульсь ловда акша."], "p": 628}, {"t": "text", "c": ["– Мезе тон арьсеть, шабаняй! – пшкядень мон. – Мезенди тон корхнят-ялгафнят куйхнень мархта?"], "p": 629}, {"t": "text", "c": ["Мон юксыне сонь зрнянь тюсса шарфонц. Штайне ведняса конянц и кошардыне симомс кельме ведняда. Мон ашень тяряфне сяда лама кядьстонза кизефтемс.", "Сон кода оцю ломань ванць лангозон, а меле ашкордась кргазон тёждя кяднянзон мархта."], "p": 630}, {"t": "text", "c": ["Мон маряйне, кода шави сонь седиец, бта ляцьф нармонень.", "Меле сон корхтазевсь: – Мон пяк кенярдень, мес тон мумайть монь. Машинаце петевсь и тяни тон меки мрдат куду… Тяни архт, – мярьгсь Ёмла Оцязорнясь. – Мон ёран юпадемс алу.", "– Коста тон содасак?!"], "p": 632}, {"t": "text", "c": ["Вдь мон ёралексонь аньцек азомс тейнза, што, аф ваномок мезеньге лангс, сембе сяка петевсь самолётозе!"], "p": 633}, {"t": "text", "c": ["Сон мезевок ашезь аза. Аньцек поладозе:"], "p": 634}, {"t": "text", "c": ["– Монга тячи мрдан куду. Меле пичедезь мярьгсь: – Тя ёфси аф маласа… и ёфси аф тёждя…", "Сембось тя ульсь кати-кода аф пяк шарьхкодеви.", "Мон кемоста ктмордайне сонь, бта ёмла шабанянь, аньцек, тейне-арам, бта сон шудезь шуди монь сурнень ёткова, ваяй кати-кодама потмаксфтома вастс, и монь ёфси ашель виезе сонь кирдемс.", "Сон арьсезь ванць кати-коза ичкози."], "p": 637}, {"t": "text", "c": ["– Монь кядезон иляды тонь боранняце.", "И тейнза тиф паргонясь. И пандоскясь…", "И пичедезь сон пеедезевсь."], "p": 638}, {"t": "text", "c": ["Мон куватьс учень.", "Сон валом-валом мртцесь эсь ёжезонза."], "p": 639}, {"t": "text", "c": ["– Тон пяк эводеть, шабаняй-идняй…", "А кода мле аф эводемс!", "Сембе сяка сетьмоняста рахазевсь:"], "p": 640}, {"t": "text", "c": ["– Тячи илять тейне ули нинге сядонга пелькс…", "И тага монь седизе валовсь кельмоса, бта учень кати-кодама пичефкс, кона аф мрдафтови, аф паневи.", "Али мон мзярдовок аф маряса кода сон рахай?", "Тя рахамась тейне – кода лихтибряня шуварвасттнень эса."], "p": 641}, {"t": "text", "c": ["– Шабаняй, монь мялезе нинге весть кулемс тонь рахамацень… Аньцек сон мярьгсь:"], "p": 642}, {"t": "text", "c": ["– Тячи веть топоди киза.", "Монь тяштезе арай сяка жа вастти, коза прань кизода инголе…", "– Кулхцонтт, шабаняй, вдь сембось тя – и куйсь, и тяштть мархта васедемась – калдяв он, виде?"], "p": 643}, {"t": "text", "c": ["Аньцек сон мезевок ашезь аза."], "p": 644}, {"t": "text", "c": ["– Сембода эрявикссь – ся, мезсь аф няеви сельмоса… – азозе сон."], "p": 645}, {"t": "text", "c": ["– Виде, тяфта…", "– Тя кода панчфть мархта.", "Кда кельгсак панчфть, кона касы коса-бди ичкоздень тяштть эса, эста мялезот ванондомс менельть лангс. И сембе тяшттне кармайхть панжема. – Виде, тяфта… – Тя кода ведть мархта. Мзярда тон максоть тейне симомс, эста ведсь марявсь эрь-кодама мазы вайгяль лаца, сяс мес сотф ведень таргамать и пикскять мархта… Мяляфтьсак? Сон ульсь конашкава танцти."], "p": 647}, {"t": "text", "c": ["– Виде, тяфта…", "Весть тон веть варжакстат тяшттнень лангс.", "Монь тяштезе пяк и пяк ёмланя, мондейне сон тейть афи няфтеви.", "Тяфта сяда цебярь.", "Сон катк ули тейть кода фкясь лия тяшттнень ёткста.", "И тонь туй мялезот ванондомс тяшттнень лангс…", "Сембе синь тейть арайхть ялгакс. А меле, мон тейть кой-мезе казян…", "И сон рахазевсь."], "p": 648}, {"t": "text", "c": ["– Вай, шабаняй-идняй, конашкава монь мялезон, мзярда тон рахат!"], "p": 649}, {"t": "text", "c": ["Вов тя и ули тондейть казнекс эздон… тя ули кода ведть мархта…", "– Кода тяфта?"], "p": 650}, {"t": "text", "c": ["– Эрь ломанть улихть сонцень тяштенза.", "Финцненди, кит якайхть-шяяйхть масторста масторс, синь няфтьсазь кить. Лиятненди – тя ёмла толнят.", "Ёню ломаттненди – тя прябала, конань лангса эряви синнемс-арьсефтемс прясь. Монь тевонь содай ломанезти – тя афкуксонь зрнят. Аньцек сембе ня ломаттненди тяшттне аф корхтайхть, мезевок аф азондыхть.", "А тонь тяшттне кармайхть улема ёфси лият, аф стамот…", "– А кода стане?"], "p": 653}, {"t": "text", "c": ["Тон варжакстат веть менельть лангс, а тоса ули стама тяште, конань эса эрян мон, коса мон рахсян, – и тон марясак, бта сембе тяшттне рахсихть-пеетькшнихть.", "Тонь кармайхть улема стама тяшттне, конат маштыхть рахама!"], "p": 654}, {"t": "text", "c": ["А сонць тага рахазевсь."], "p": 655}, {"t": "text", "c": ["– И мзярда тонь ризфце ёфсикс опами, ётай (мекпяли сембе сяка ризфсь ётни), тон кенярдят, мес мзярда-бди минь тонь мархтот содаме фкя-фкянь.", "Тон фалу улят тейне ялгакс.", "Тонь кармай улема мяльце мархтон рахсемс-пеетькшнемс.", "Кой-коста тон вов тяфта панчаск эсь вальмяцень, и тейть ули аф азомшка цебярь…", "И тонь ялгатне абондыхть, кармайхть лангозот ванома аф стане, сяс мес варжакстомок менельть лангс, тон кармат пеедема али рахама. А тон тейст мярьгат: «Виде, виде, мон фалу пеедян, мзярда варжакстан тяшттнень лангс!».", "И синь арьсихть, што тон ёньда лисеть.", "Вов кода рахсефтян тонь. И тага сон рахазевсь."], "p": 657}, {"t": "text", "c": ["– Бта тяшттнень вастс мон казень тейть аф азомшка лама коряй пайгоня… Сон тага рахазевсь.", "Меле корхтазевсь кода оцю ломань:"], "p": 658}, {"t": "text", "c": ["– Содасак… тячи веть… сяда цебярь ули, кда аф саят."], "p": 659}, {"t": "text", "c": ["– Мон тонь аф катте. –Тон арьсят, тейне пяк маряй…, бта няйсак, кода мон кулсян. Тяфта тя эрси. Тят сашенда, аф эряви. – Мон тонь аф катте."], "p": 662}, {"t": "text", "c": ["Аньцек сон ащесь пичедезь, бта кати-кодама сярятьф люпштась эсонза. – Улема…, тя ся куйть инкса нинге. А кда апак учсек сон тонь пупатанза… куйхне синь пяк кяжихть. Кда кинь-бди пупасазь, эста тянь эзда кеподи синь мяльсна. – Мон тонь аф катте. Сон аф ламода сетьмось:"], "p": 666}, {"t": "text", "c": ["– Виде, кафтонди сонь ядоц аф саты…", "Тя веть мон ашине няе, кода сон тусь. Бта ворьгодезь ворьгодсь аф няемга и аф кулемга.", "Мзярда мон сонь сатыне, сон мольсь вишке молемаса, кемоста путнезень пильгонзон."], "p": 667}, {"t": "text", "c": ["– А, тя тон… – азозе аньцек сон. И сявомань монь кядьта.", "А сельмосонза няевсь кати-кодама пичефкс."], "p": 669}, {"t": "text", "c": ["– Шавос тон мархтон молят.", "Афоль эрява тя тиемс.", "Тонь седице сязеви монь лангозон ваномста. Тейть арам, бта мон кулсян, аньцек тя аф виде… Мон ашине сода мезе азомс. – Няйсак… тя пяк ичкозе. А монь пондозе пяк стака. Тейне сон аф сявови. Тейне ашезь азов фкявок вал."], "p": 671}, {"t": "text", "c": ["Мон учень."], "p": 672}, {"t": "text", "c": ["Тя, бта ёрдасак сире кедть лангстот.", "Кода куйсь ёрясы эсь кеденц. И тяса аш кодамовок пичефкс… Мон ащень сетьмоста."], "p": 673}, {"t": "text", "c": ["Мезевок ашень корхта.", "Сонь аф ламода колавсь мялец, сельмованфсонза ульсь ризф. Аньцек кочкамок сембе виенц, азозе:"], "p": 674}, {"t": "text", "c": ["– Содасак, меле кармай улема пяк и пяк цебярь.", "Мон тяфта жа карман ванондома тяшттнень лангс. И сембе тяшттне, бта сире эшихть чиворды ведень таргама мархта.", "И эрсь максы тейне симомс ведня…", "Мондейне ашезь азов каршек фкявок вал."], "p": 675}, {"t": "text", "c": ["– Арьсек аньцек! Конашкава пара!", "Тонь кармай улема вете сятт миллион коряй пайгоняце, а монь – вете сятт миллион лихтибрязе…", "Сон лоткась кархтамда, сельмоветтне люпштазь седиенц и сон аварьгодсь…", "Вов минь и саме.", "Макст тейне тиемс нинге фкя аськолкс инголи тоньфтомот. Сон озась шуварнять лангс, сондеенза арась пелькс тя семботь эзда. Меле азозе:"], "p": 678}]}