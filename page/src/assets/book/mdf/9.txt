{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Ёмла оцязорня", "p": 1}], "body": [{"t": "h2", "c": "ІХ", "p": 174}, {"t": "text", "c": ["– Ёфси афоль эряв сон тейне кулхцондомс, – седи вакста азозе сон весть тейне. Мзярдовок аф эрявихть кулхцондомс панчфне, мезе ба синь афольхть корхта.", "Панчфне максфт сянкса, штоба ванондомс синь лангозост и никссемс синь танцти шиненяснон.", "Монь панчфкязе эсь танцти шиненянц мархта пяшкодезе сембе масторозень, а мон сембе сяка ашень машта тянди кенярдема. Тя корхнематне тигратнень и синь кенчснон колга… Синь колгаст корхнемста эряволь пичедемс, а мон кяжиякшнень…", "А нинге сон виденцясь:"], "p": 174}, {"t": "text", "c": ["– Аньцек эста мон мезевок ашень шарьхкотькшне!", "Эрявсь питне максомс аф валхненди, а тефненди.", "Сон казендезе тейне эсь танцти шиненянц, валдопнезе монь эряфозень.", "Мондейне афоль эряв ворьгодемс эздонза.", "Сембе ня сингоряматнень эзда мондейне эряволь няемс сонь ляпе ваймонц и лямбе ванфонц.", "Панчфне ёфси аф шарьхкодевихть!", "Улема, мон эста ёфси одолень и ашень машта кельгома."], "p": 175}, {"t": "text", "c": ["Кода мон шарьхкодине, масторда масторс пачкотькшнесь сон нармоттнень мархта.", "Мекольце шобдавать сон сядонга цебярьста урядазе эсь масторонц.", "Сон мяль вельде ароптозень вулканонзон, конат пингонь ётазь лятфнесть эсь колгаст.", "И тяфтамда, ваймонь таркси вулкандонза, ульсь кафта.", "Синь эсост шобдава пяк пара эжнемс ярхцамбяль.", "Тяда башка сонь ульсь нинге фкя вулканоц, конац кунара ни ашезь пала.", "Аньцек кие содасы, а кда мезевок лиси и сон сргози? Сяс сон аропнезе и тя вулканть.", "Мзярда цебярьста аруяфтсайть вулкаттнень, синь палыхть и ваймоснон тарксесазь сетьмоняста, аф нолямок комболдомат.", "Вулканонь комболдоматне – тя сембе сяка кода пянакудонь трубаса толсь, мзярда тонац пяшксе кулуда. Виде, минь, масторса эряй ломаттне, аф сяшкава оцюфтама, штоба аруяфтомс вулкаттнень. Вов мес синь эздост сняра зиянда и прябалада. Сон мяль вельде ароптозень вулкаттнень."], "p": 177}, {"t": "text", "c": ["Ёмла Оцязорнясь аф ламода пичедезевсь. Сязезень баобабань мекольце лисьфкятнень.", "Арьсесь, тяни мзярдовок тяза аф мрдай. И тя шобдавать эрь шинь тевоц няевсь тейнза тяфтама мялень салайкс и седиень озафтыкс.", "А мзярда сон мекольцеда валозе панчфкять и ёразе кяшемс клянцеконь таватксса, седисонза ульсь стама ризф, конань эзда, мянь авартть."], "p": 178}, {"t": "text", "c": ["– Оду аф няйхтяма! Ульхть шумбра! Мазыдонга мазы панчфсь мезевок ашезь аза."], "p": 180}, {"t": "text", "c": ["– Оду аф няйхтяма! – нинге весть поладозе Ёмла Оцязорнясь."], "p": 181}, {"t": "text", "c": ["Сон козкстась. Аньцек аф кельмомать эзда."], "p": 182}, {"t": "text", "c": ["– Мон улень аф пяк ёню, – азозе мекпяли сон.", "– Простямак монь. И тяряфтт улемс павазукс."], "p": 183}, {"t": "text", "c": ["И аш фкявок апрякамань вал. Ёмла Оцязорнясь пяк абондсь. Сон ащесь фкя вастса, бта пильгонза педсть модати, виздезь и мезевок аф шарьхкодикс клянцеконь таватксонц мархта. Коста тяфтама ляпошись и лямбе ванфсь?"], "p": 184}, {"t": "text", "c": ["– Виде, виде, мон тонь келькте, – кульсь сон. – Мон муворуван сянкса, мес тянь тон ашить сода.", "Улема, тя кулясь тейть тяни ёфсикс аф эряви. Аньцек тон тяфта жа улеть аф пяк ёнюкс, кода и мон.", "Тяряфтт улемс павазукс… Катк клянцеконь таватксть, сон тейне аф эрявксты."], "p": 186}, {"t": "text", "c": ["– А вармась…", "– Аф тяшкава, улема, мон и кельмофан...", "Вень ару кожфкясь канды тейне аньцек пара.", "Вдь мон – панчфан."], "p": 187}]}