{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Изи принц", "p": 1}], "body": [{"t": "h2", "c": "XІX", "p": 450}, {"t": "text", "c": ["— Чеверын, — мане Изи принц."], "p": 450}, {"t": "text", "c": ["— Чеверын, — вашештыш пеледыш."], "p": 451}, {"t": "text", "c": ["Изи принц кугу курыкыш кӱзен шуо.", "Ондак тудо шке вулканже деч моло курыкым ужын огыл ыле (а нунышт тудлан пулвуй марте веле шуыныт).", "Йӧрышӧ вулкан тудлан шинчашыже пӱкеным алмаштен.", "А кызыт шоналтыш: «Тыгай кӱкшӧ курык гыч мый вигак пӱтынь мландым да чыла калыкым ужам». Но тудо пӱсӧ да вичкыж шӧрынан кӱ орам веле ужо."], "p": 453}, {"t": "text", "c": ["— Поро кече, — шып шогымо деч пелештыш тудо."], "p": 454}, {"t": "text", "c": ["— Поро кече... поро кече... поро кече... — шоктыш йӱксавыш."], "p": 455}, {"t": "text", "c": ["— Те кӧ улыда? — йодо Изи принц."], "p": 456}, {"t": "text", "c": ["— Кӧ улыда… кӧ улыда… кӧ улыда… — йӱксавыш уэш йоҥгалте."], "p": 457}, {"t": "text", "c": ["— Айста йолташ лийына, мый йӧршеш шкет улам, — мане Изи принц."], "p": 458}]}