{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Изи принц", "p": 1}], "body": [{"t": "h2", "c": "XXІІІ", "p": 546}, {"t": "text", "c": ["— Уке, нуно нимомат огыт ыште, — вашештыш стрелочник.", "— Нуно вагоныштышт малат але так шинчылтыт да уэштыт.", "Йоча-влак веле нерыштым окнаш тӱкен ончыштыт."], "p": 546}, {"t": "text", "c": ["— Ик йоча-влак гына мом кычалшашыштым шинчат, — пелештыш Изи принц.", "— Нуно вургем лаштык дене ургымо курчакыштлан уло чоныштым пуат, курчак нунылан нимо деч коч шерге, шупшын налыт гын, нуно шортыт…", "— Нунын пиалышт, — каласыш стрелочник."], "p": 547}, {"t": "text", "c": ["— Поро кече, — мане Изи принц."], "p": 549}, {"t": "text", "c": ["— Поро кече, — вашештыш ужалкалыше."], "p": 550}, {"t": "text", "c": ["Тудо йӱмӧ шумым чарыше, саемдыме эмым ужален шинчылтын. Ик тыгай эмым нелын колтет — вара ик арня йӱмет ок шу."], "p": 551}, {"t": "text", "c": ["— Молан тудым ужалет? — йодо Изи принц."], "p": 553}]}