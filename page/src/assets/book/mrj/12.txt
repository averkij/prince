{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Изи принц", "p": 1}], "body": [{"t": "h2", "c": "XІІ", "p": 264}, {"t": "text", "c": ["Дӓ тӹдӹ лӹмлӹ лиӓш яратышы эдем дорцын лӓктӹн кеш."], "p": 264}, {"t": "text", "c": ["Лачокат, коговлӓм ынгылаш пишок нелӹ, корны мыч кешӹлӓжӹ, тенге веле Изи принц шаналтыш."], "p": 265}, {"t": "text", "c": ["Вес планетӹштӹ пиӓницӓ ӹлен.", "Изи принц тӹдӹ доны шукок ӹш ӹлӹ, но тидӹ паштек тӹдӹ пишок сылыкланен колтыш."], "p": 267}, {"t": "text", "c": ["— Мам тӹнь тиштӹ ӹштет? — юк лыкдеок рӓдӹ доно шӹнзен кешӹ охыр дӓ цела ӓрӓкӓ ямдарвлӓ вӹкӹ анжен шӹнзӹшӹ пиӓницӓ гӹц Изи принц яды. — Йӱӓм, — нелӹн шӱлӓлтен, пиӓницӓ вӓшештӹш."], "p": 268}, {"t": "text", "c": ["— Малын тӹнь йӱӓт? — Изи принц тӹдӹ гӹц яды."], "p": 269}, {"t": "text", "c": ["— Мондаш манын, — пиӓницӓ маньы."], "p": 270}, {"t": "text", "c": ["— Мам мондаш?"], "p": 271}, {"t": "text", "c": ["— Изи принц пӓлен нӓлнежӹ ыльы, тӹдӹлӓн ӹнде пиӓницӓм ӹжӓл лин колтыш."], "p": 273}, {"t": "text", "c": ["— Намысем мондынем, — пиӓницӓ келесӹш дӓ вуйжым сӓкӓлтӹш."], "p": 274}, {"t": "text", "c": ["— Ма гишӓн тӹлӓт намысшы? — Изи принц яды, тӹдӹн ти ӹжӓл эдемлӓн пишок палшымыжы шон."], "p": 275}, {"t": "text", "c": ["— Йӱӓш намыс! — пиӓницӓ остатка шамакым келесӹш дӓ ижӹ тӹдӹ гӹц нимат колаш ӹш ли."], "p": 276}]}