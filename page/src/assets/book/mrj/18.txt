{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Изи принц", "p": 1}], "body": [{"t": "h2", "c": "XVІІІ", "p": 442}, {"t": "text", "c": ["— Мӹнь цилӓ тыштым шӧрем, — кӹшкӹ вӓшештӹш."], "p": 442}, {"t": "text", "c": ["Дӓ коктынат шӹп лиэвӹ."], "p": 443}, {"t": "text", "c": ["Изи принц пустыня вашт лӓктӹ дӓ ик пеледӹшӹм веле корныштыжы вӓшли.", "Пеледӹшӹн кым ӹлӹштӓшӹжӹ веле ылын, тилец гач нимажат ылде...", "— Пуры кечӹ, — Изи принц келесӹш."], "p": 445}, {"t": "text", "c": ["— Пуры кечӹ, — пеледӹш вӓшештӹш. — А кышты эдемвлӓ ылыт? — Изи принц шотеш пиштен яды."], "p": 447}, {"t": "text", "c": ["Икӓнӓ пеледӹш эртен кешӹ караваным ужын:"], "p": 448}, {"t": "text", "c": ["— Эдемвлӓ? Цилӓжӓт нӹнӹ, шанымаштем, кудытын ӓль шӹмӹтӹн веле ылыт.", "Мӹнь нӹнӹм шукы и перви ужынам.", "Но кышты нӹнӹм кӹчӓлмӹлӓ, ам пӓлӹ.", "Нӹнӹм мардеж вӹстӓрӓ.", "Нӹнӹн важышты уке, седӹндоно нӹнӹлӓн нелӹ."], "p": 449}]}