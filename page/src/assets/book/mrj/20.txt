{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Изи принц", "p": 1}], "body": [{"t": "h2", "c": "XX", "p": 459}, {"t": "text", "c": ["— Мӹнь ӹшкетемок ылам... мӹнь ӹшкетемок ылам... мӹнь ӹшкетемок ылам... — эхо вӓшештӹш."], "p": 459}, {"t": "text", "c": ["— Маханьы цӱдӓ планета! — Изи принц шаналтыш.", "— Тӹдӹ кашар им веле шалга, техеньӹ кукшы дӓ санзалан.", "А эдемвлӓ нимат ум тумаен лыктын ак кердеп.", "Мам колыт, тӹдӹм веле пачаш-пачаш вӓшештӓт...", "Тонем мӹньӹн пеледӹшем ыльы: тӹдӹ соок пӹтӓришӹ шайышташ тӹнгӓлеш ыльы."], "p": 460}, {"t": "text", "c": ["Ошма, кырыквлӓ дӓ лым мычкы шукы каштын, Изи принц трӱк корны вӹкӹ лӓктӹн шагальы.", "А цилӓ корнывлӓ эдемвлӓ докы нӓнгеӓт."], "p": 462}, {"t": "text", "c": ["— Пуры кечӹ, — тӹдӹ маньы."], "p": 463}, {"t": "text", "c": ["Тӹдӹ анзылны ик садвичӹ роза пелед шалген."], "p": 464}, {"t": "text", "c": ["— Пуры кечӹ, — розавлӓ вӓшештевӹ."], "p": 465}, {"t": "text", "c": ["Изи принц вӹкӹштӹ анжальы. Нӹнӹ цилӓн йӹлток тӹдӹн розажы гань ылыныт."], "p": 466}, {"t": "text", "c": ["— Тӓ кӱ ылыда? — ӧрӹн шагалшы, тӹдӹ нӹнӹ гӹц яды. — Мӓ розавлӓ ылына, — розавлӓ келесевӹ."], "p": 468}, {"t": "text", "c": ["— А-а! — тӹдӹ маньы."], "p": 469}]}