{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Изи принц", "p": 1}], "body": [{"t": "h2", "c": "XXІІІ", "p": 546}, {"t": "text", "c": ["— Нӹнӹ иктӹмӓт ак поктеп, — стрелочник ынгылдарыш.", "— Нӹнӹ вагонвлӓштӹштӹ амалат, ӓнят, омешт шӹнзӓт.", "Тетявлӓ веле нерӹштӹм окня охоницӓш тышкылыт."], "p": 546}, {"t": "text", "c": ["— Тетявлӓ веле пӓлӓт, мам кӹчӓлӹт, — Изи принц пелештӹш.", "— Нӹнӹ улы жепӹштӹм матери гӹц ыргымы поханя доно эртӓрӓт, тӹдӹ нӹнӹлӓн пишок шергӹ лиэш, дӓ кӱ-гӹнят тӹдӹм нӹнӹ гӹц нӓлеш гӹнь, мӓгӹрӓш тӹнгӓлӹт..", "— Нӹнӹ цӓшӓн ылыт, — стрелочник маньы."], "p": 547}, {"t": "text", "c": ["— Пуры кечӹ, — Изи принц маньы."], "p": 549}, {"t": "text", "c": ["— Пуры кечӹ, — выжалышы вӓшештӹш."], "p": 550}, {"t": "text", "c": ["Тӹдӹ у йиш лекӓрцӹм выжален, кыды йӱмӹ шомашым шӧрен. Техень лекӓрцӹм йӱн колтет, дӓ ӓрня йӱмет ак шо."], "p": 551}, {"t": "text", "c": ["— Малын тӹнь тидӹм выжалет? — Изи принц яды. — Тидӹ жепӹм перегӓш пишок палша, — выжалышы маньы. — Экономиствлӓ шотлен лыктыныт: ӓрня кыт мычкы вӹцлӹ кым минут перегӓлтеш."], "p": 553}]}