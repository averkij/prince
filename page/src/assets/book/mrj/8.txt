{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Изи принц", "p": 1}], "body": [{"t": "h2", "c": "VІІІ", "p": 151}, {"t": "text", "c": ["— Кӱ-гӹнят ик пеледӹшӹм веле ярата гӹнь, кыды ганьы миллион дӓ миллион шӹдӹр лошты иктӹ веле улы, — тидӹжок тӹдӹм цӓшӓнӹм ак ӹштӹ ма: шӹдӹрвлӓ вӹкӹ анжа дӓ ӹвӹртӓ.", "Тӹдӹ ӹшкӹлӓнжӹ тенге манеш: «Тагышты тӹштӹ мӹньӹн пеледӹшем».", "Патя ти пеледӹшӹм качкын колта гӹнь, ти эдемлӓн цилӓ шӹдӹр икӓнӓштӹ йӧрен кемӹ доно иктӹ!", "Коли тидӹ керӓл агыл?"], "p": 151}, {"t": "text", "c": ["Пакыла тӹдӹ попен кердде. Тӹдӹ юкынок мӓгӹрӓл колтыш.", "Пӹцкемӹшӓлтӹ.", "Мӹнь пӓшӓлӹмӹ хӓдӹрвлӓэм кид гӹц колталтышым.", "Гайка дӓ молот мӹньӹн вуй гӹцемӓт лӓктӹн кевӹ, йӱмӹ шомаш дӓ ӹлӹмӓш кӹрӹлтмӹ гишӓн шанымашвлӓэм ӓшӹндӓрен, ӹнде ваштыл, вӓк, колтышым.", "Шӹдӹр вӹлнӹ, планета вӹлнӹ — Мӱлӓндӹ лӹмӓн мӹньӹн планета вӹлнем — Изи принц мӓгӹрен дӓ тӹдӹм ладнангдараш келеш ылын.", "Мӹнь тӹдӹм кидӹшкем нӓльӹм дӓ рӹпшӓш тӹнгӓльӹм. Мӹнь тӹдӹлӓн попенӓм: «Тӹньӹн яратымы пеледӹшет доно нимат ак лиӓлт.", "Мӹнь тӹньӹн патяэтлӓн нерӓшӹм рисуен пуэм... Мӹнь пеледӹшетлӓн леведшӓшлыкым рисуен пуэм. Мӹнь...».", "Мӹнь пӓлӹделам, мам эче келесӓш, мам ӹштӓш. Мӹнь пӓлӹделам, кыце тӹдӹн йӓнгӹшкӹжӹ витӓш, ма доно сусуэмдӓш.", "Сӹнзӓвӹд мӱлӓндӹ техеньӹ ынгылаш лидӹмӹ.", "Шукыштат агыл мӹнь ти пеледӹш гишӓн шукыракым пӓлен нӓльӹм."], "p": 152}, {"t": "text", "c": ["Изи принцӹн планетӹжӹ вӹлнӹ соок проста пеледӹшвлӓ кушкыныт, нӹнӹн вуйыштым ик рӓдӹ ӹлӹштӓш веле косирӓен, нӹнӹлӓн шукы вӓр керӓл ылде, нӹнӹ иктӹмӓт тӹкӓлделыт.", "Нӹнӹ ирок сирем вӹлнӹ пеледӹнӹт дӓ вадеш лӹвӹжгенӹт.", "А тидӹжӹ тагышецӹн вӹстӓрен кандымы нӱшмӹ гӹц шӹтен лӓктӹн.", "Изи принц ти шӹтӹш паштек пишок тӹшлен.", "Тӹдӹ вес азымвлӓ гань ылде.", "Тидӹ у йиш баобабат лин кердӹн.", "Ма гӹнят, тӹшкӓ цӓшок кушкаш цӓрнен дӓ пеледӹшӹш сӓрнӓлтӓш йӓмдӹлӓлтӹн. Пеледӹш вуйлан кушкаш палшен миэн, Изи принц шижӹн, кушкыш цӱдӓш сӓрнӓлтеш лиэш, но пеледӹш вуй ыжар лыкыштыжы эче со йӓмдӹлӓлтӹн дӓ йӓмдӹлӓлтӹн. Тӹдӹ цӹревлӓм тӹшлен айырен.", "Тӹдӹ талашыдеок выргемӹм чиэн, пеледӹш вуй тӹрвӹвлӓм иктӹ паштек весӹм тышкен анжен."], "p": 154}, {"t": "text", "c": ["Тӹдӹн свет вӹкӹ тыржалтшы, тамахань макы ганьы моло, лӓкмӹжӹ шоде. Тӹдӹн улы цевержӹ доно валгалтмыжы шон.", "Попашат уке, тӹдӹ техень кокетка ылын!", "Йӓлӹн сӹнзӓлӓн кайдымы йӓмдӹлӓлтмӓшвлӓ кечӹ гӹц кечӹш шыпшылтыныт.", "Дӓ теве ик ирок, лач кечӹ кузымы жепӹн, тӹдӹ ӹшкӹмжӹм анжыктыш."], "p": 155}, {"t": "text", "c": ["Дӓ тӹдӹ тинӓр пӓшӓ паштек, омештӹн, пелештӓш:"], "p": 156}, {"t": "text", "c": ["— Мӹнь цуцок кӹньӹльӹм.", "Простяш ядам. Мӹнь эче тыржалтшок ылам.", "Изи принц гӹнь, пӹтен кердде ӹвӹртен: — Махань цевер тӓ ылыда!"], "p": 158}, {"t": "text", "c": ["— Лачок ма? — пеледӹш нӹжгӓн яды.", "— Мӹнь вет кечӹ доно ик жепӹн шачынам..."], "p": 159}, {"t": "text", "c": ["Изи принц тӧрӧк ынгылыш, пеледӹш когонок шеклӓнӓш мастар агыл, но тӹдӹ вет техень цевер! — Шанымаштем, кӹзӹт ирок качкыш жеп, — тӹдӹ тӧрӧк ушештӹш, — мӹнь верцем йыштылалдай, пуры лидӓ.", "Изи принц цӹлток ӧрӹн нолтыш, лейкӹм кӹчӓл мо дӓ пеледӹшӹш йонгата вӹдӹм кӹшкӓльӹ."], "p": 162}, {"t": "text", "c": ["Шукыштат агыл пеледӹш когоэшнен дӓ шӹдешкен моштымыжым анжыктыш.", "Икӓнӓ, шамак толшеш, нӹл имжӹ гишӓн шаям тӓрвӓтен, тӹдӹ Изи принцлӓн тенге маньы:"], "p": 163}, {"t": "text", "c": ["— Тигрвлӓӓт, вӓк, толын кердӹт, кӹчвлӓштӹ гӹц ам лӱд!"], "p": 164}, {"t": "text", "c": ["— Мӹньӹн планета вӹлнем тигрвлӓ уке, — Изи принц ваштарешӹжӹ келесӹш, — тӹлец пасна, тигрвлӓ шудым ак качеп."], "p": 165}, {"t": "text", "c": ["— Мӹнь шуды ам ыл, — пеледӹш шӹплӓнен вӓшештӹш."], "p": 166}, {"t": "text", "c": ["— Простьы мӹньӹм.", "— Уке, мӹнь тигрвлӓ гӹц ам лӱд, но вашт кешӹ мардеж гӹц пишок лӱдӓм.", "Тӓмдӓн мӹньӹм мӱдӓш нимадаат уке?"], "p": 167}, {"t": "text", "c": ["«Мардеж гӹц лӱдеш — тидӹ кушкышлан ак тол, — цаклыш Изи принц, — ти пеледӹш йӓл гань проста агыл»."], "p": 168}, {"t": "text", "c": ["— Вадеш мӹньӹм охоницӓ калпак доно леведдӓ.", "Тоныда пиш ӱштӹ.", "Йыкырикӓ планета.", "Тӹштӹ, кышец мӹнь толынам...", "Но тӹдӹ ӹшкӹмжӹм лоэштӓрӹш.", "Кынам тӹдӹ тиш вӓрештӹн, нӱшмӹ веле вет ылын.", "Тӹдӹ вес мӱлӓндӹвлӓ гишӓн нимат пӓлӹде.", "Алталаш йӓмдӹлӓлтмӹжӹ доно шая лоэшӹжӹ куктаналтын, тӹдӹ кок-кым гӓнӓ кахыралтыш. Тидӹжӹ Изи принц вуйнаматан ылмыжы гишӓн шаналтыжы манын."], "p": 169}, {"t": "text", "c": ["— Мӹньӹм леведӓш мам-гӹнят кандышда?"], "p": 170}, {"t": "text", "c": ["— Мӹнь кандынем ыльы дӓ тӓмдӓм колышт шалгышым."], "p": 171}, {"t": "text", "c": ["Тӹнӓм пеледӹш, тӹдӹм намысыш пырташ манын, эче пуше кахыраш тӹнгӓльӹ."], "p": 172}, {"t": "text", "c": ["Тенгелӓ Изи принц, ӹшке ирӹкшӹ доно пеледӹшӹм яратен колтен гӹнят, самынялтмыжым тӧрӧк ынгылыш.", "Охыр шамаквлӓм тӹдӹ йӓнгӹшкӹжӹ нелӹн пиштен дӓ пишок цӓшдӹмӹ ылмыжым шижӹн."], "p": 173}]}