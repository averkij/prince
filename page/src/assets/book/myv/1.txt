{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "І", "p": 3}, {"t": "text", "c": ["Зярдо монень ульнесть кото иеть, «Алкукуксонь историят» книгасонть, конасонть ёвтневсь апак токше виртнеде, сельме икелень понгсь мельстуиця артовкс. Артовкссонть покш повигуесь нильсь ракша.", "Вана кода сон артозель:"], "p": 3}, {"t": "text", "c": ["Книгасонть сёрмадозель: «Повигуесь нили кундазь ракшатнесэ апак порне. Теде мейле сонензэ стака мезеяк теемс ды сон пель иешка уды, зярс ярсамось а яжавтови пексэнзэ». Мон ламо арсинь джунглясо эрямодонть ды вана артынь мазый карандашсо вас эсень васенце артовкс. Те ульнесь монь №1 артовксом.", "Вана мезе мон артынь."], "p": 6}, {"t": "text", "c": ["Мон невтия артовксом покш ломантненень ды кевкстия, эзть тандадо сынь пряспутомкадонть."], "p": 8}, {"t": "text", "c": ["– Пряспутомась моли тандавтома ёнов? – витимезь монь."], "p": 9}, {"t": "text", "c": ["Те ульнесь тунь аволь пряспутома.", "Те ульнесь повигуй, конась нилизе слононть.", "Сестэ мон артыя повигуенть потмо ёндо, чарькодевезэ покштнэнень. Сыненст свал сави весе педе пес евтнемс.", "Те ульнесь №2 артовксом:"], "p": 10}, {"t": "text", "c": ["Покш ломантне путымезь превс а артнемс гуйть а лангсто, а потсто, седе паро тонавтнемс географияс, арифметикас ды видестэ сёрмадомас.", "Мон лоткинь кемеме эсь прянтень, зярдо парсте эзть артово тень №1 ды №2 артовкстнэ.", "Покш ломантне сынсь зярдояк мезескак а чарькодить ды эйкакштненень пек стака секень тев сыненст весемеде ёвтнемс."], "p": 12}, {"t": "text", "c": ["Вана истя савсь кочкамс лия профессия ды мон тонавтнинь менельга ливтницякс.", "Ливтния малав весе масторлангонть.", "Ды географиясь, видьстэ меремс, пек монень лездась.", "Монень сеске содавсь, косо Китай, а косо Аризона.", "Те пек лезды, зярдо веть ёмат ливтямсто."], "p": 13}]}