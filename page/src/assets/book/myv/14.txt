{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "XІV", "p": 327}, {"t": "text", "c": ["– Монь ули цецям, – мерсь сон, – мон эрьва валске валнан эйсэнзэ.", "Монь улить колмо вулканон, эрьва тарго ванськавтан эйсэст. Колмонест эйсэ чистян, мадезенть эйсэяк.", "Мезеяк илязо лисе.", "Монь вулкантнэнень ды цецянтень эрси паро, зярдо мон азор сынст лангсо.", "Тештненень кодамояк лезэ арась тонь эйстэ…", "Тевень теиця ломанесь панжиксэлизе кургонзо, ансяк эзь муе, мезе ёвтамс, сестэ Вишка инязорнэ тусь седе тов."], "p": 327}, {"t": "text", "c": ["«Аволь, вана покштнэ алкукскак ачарькодевикст ломантне» – кортась эсензэ пачка ды мольсь седе тов."], "p": 328}, {"t": "text", "c": ["Ветеце планетась ульнесь мельстуицякс. Сон марявсь сехте вишинекс.", "Тозонь кельгиль ансяк фонарь ды фонарень кирдицясь.", "Вишка инязорнэ кодаяк эзь чарькоде, мезекс те пек вишка планетантень, конась а содави менельстэ лиятнень ютксто, косо арасть а кудот, а эрицят, эряви фонарь ды фонарень кирдиця. Сон арсезевсь: «Паряк те ломанесь чавола. Ансяк сон аволь истямо чавола, кода инязорось, эсь прянь вечкицясь, тевень теицясь ды винадо симицясь. Важодемасонзо ули кодамо-бути смусть.", "Зярдо сон кирвазтнесы фонарензэ, мерят, теке чачи теште эли цеця.", "Зярдо сон мадстнесы фонарензэ – теке тештесь эли цецясь матедевить."], "p": 331}, {"t": "text", "c": ["Мельстуиця тевесь. Те паронь кандыця тевесь, секс мекс пек мазый»."], "p": 332}, {"t": "text", "c": ["Зярдо сасызе планетанть, пек алов сюконясь фонарень кирдицянтень. – Шумбра чи, – мерсь сон. – Мекс тон ней мадстик фонаренть?"], "p": 334}, {"t": "text", "c": ["– Истя аравтозель валось, – каршозонзо мерсь фонарень кирдицясь.", "– Шумбрачи!"], "p": 335}, {"t": "text", "c": ["– Кодамо аравтома?"], "p": 336}, {"t": "text", "c": ["– Мадстнемс фонаренть.", "Паро чокшне. Ды таго кирвазтисе фонаренть."], "p": 338}, {"t": "text", "c": ["– Мезекс таго кирвазтик?"], "p": 339}, {"t": "text", "c": ["– Истя аравтозель валось, – таго ёвтызе фонарень кирдицясь."], "p": 340}, {"t": "text", "c": ["– А чарькодян, – мерсь Вишка инязорнэ."], "p": 341}, {"t": "text", "c": ["– Тесэ а мезть чарькодемс, – мерсь фонарень кирдицясь, – аравтозь вал ули аравтозь вал. Шумбрачи."], "p": 342}, {"t": "text", "c": ["«Монь тевем аволь шождатнеде» Таго мадстизе фонарензэ."], "p": 343}, {"t": "text", "c": ["Мейле якстере клеткас пацинесэнзэ нардызе конястонзо ливезенть ды мерсь:"], "p": 344}, {"t": "text", "c": ["– Мон тевем аволь шождатнеде.", "Зярдо-бути сон кандсь лезэ. Мон мадстнилия фонаренть валске марто, чокшне ланга одс кирвазтнилия.", "Монень лиялесь чим оймсем, вем удомс… – Мейле валось лиякс аравтозель? – Валось эзь полавтово, мерсь фонарень кирдицясь. – Теньсэ стакаськак!", "Монь планетам иеде иес чары седе куроксто, а аравтозь валось а полавтневи."], "p": 346}, {"t": "text", "c": ["– Кода ней улемс? – кевкстизе Вишка инязорнэ."], "p": 347}, {"t": "text", "c": ["– Вана истя! Планетась чарави вейке минутас, секскак оймсемс арась вейкеяк секундам. Эрьва минутань перть мон мадстян ды одов кирвазтян фонаренть."], "p": 348}, {"t": "text", "c": ["– Пейдевтимек!", "Лисни, тонь чить кувалмозо ансяк вейке минута!"], "p": 349}, {"t": "text", "c": ["– Тесэ а мезе лангсо пейдемс, – каршо мерсь фонарень кирдицясь.", "– Минь мартот кортатано ковонь перть."], "p": 350}, {"t": "text", "c": ["– Ковонь перть?!"], "p": 351}, {"t": "text", "c": ["– Истя.", "Колоньгемень минутат.", "Колоньгемень чить.", "Шумбра чокшне!"], "p": 352}, {"t": "text", "c": ["Ды сон таго валдомтызе фонаренть."], "p": 353}, {"t": "text", "c": ["Вишка инязорнэ вансь фонарень кирдицянть лангс ды сонензэ яла седе пек вечкевиль те ломанесь, конась парсте кирдсь эсь валонзо.", "Вишка инязорнэнь превс сась, кода сон зярдо-бути таркасто таркас айгшесь эзементь, истя седе ламоксть бажась неемс чинть валгоманзо.", "Сонензэ сась мель лездамс ялганстэнь. – Кунсолок, – мерсь сон фонарень кирдицянтень, – мон содан вейке тевде: оймсек сестэ, зярдо мелеть…", "– Монь секень тев сакшны оймсемам, – мерсь фонарень кирдицясь."], "p": 355}, {"t": "text", "c": ["Лисни кирдемс валот ды теке шкасто улемс нузяксокс."], "p": 356}, {"t": "text", "c": ["Тонь планетат истямо вишинкине, – полалесь Вишка инязорнэ, – сон тонеть ютави колмо эскелькссэ. Ансяк эряви ютамс истя куроксто, свал лиялезат чинть ало. Зярдо сы мелеть оймсемс, тон ансяк ютак ды ютак... Сестэ чись карми истямо кувака, кодашка эряви тонеть."], "p": 357}, {"t": "text", "c": ["– Теде монень аламо смусть, – мерсь фонарень кирдицясь.", "– Сехте пек масторлангсонть мон вечкса удоманть."], "p": 358}, {"t": "text", "c": ["– Сестэ берянть теветь, – ризнэсь кисэнзэ Вишка инязорнэ."], "p": 359}, {"t": "text", "c": ["– Берянть тевень, – кемекстызе фонарень кирдицясь.", "– Шумбрачи! Ды мадстизе фонаренть."], "p": 361}]}