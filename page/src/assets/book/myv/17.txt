{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "ХVІІ", "p": 416}, {"t": "text", "c": ["Ве ёндо ванозь те марявсь пек покшокс ды мельстуицякс.", "Те ушмонть эрямозо ютась вейке ритманть коряс, теке балетсэ.", "Васенцекс тевест ушолесть Од Зеландиянь ды Австралиянь фонарень кирдицятне.", "Толонь валдомтомадо мейле сынь туильть удомо.", "Сынденст мельга тевс совильть Китаень фонарень кирдицятне. Киштемадост мейле сынь кекшильть кулиса удалов.", "Мейле сакшнось фонарень кирдицятнень шкаст Россиясо ды Индиясо. Мейле – Африкасо ды Европасо.", "Мейле Лембе ёнксонь Америкасо, мейле Кельме ёнксонь Америкасо.", "Зярдояк сынь эзть манчневе, кияк эзь лисне сцена лангс аволь эсь шкастонзо.", "Те ульнесь аёвтавикс паро."], "p": 416}, {"t": "text", "c": ["Ансяк се фонарень кирдицянтень, конантень эрявсь кирвазтнемс ансяк вейке фонарь кельме полюссо ды сонзэ сазоронстэнь лембе полюссо, – ансяк сынст кавонест туртов эрямось ульнесь шожда ды аламо тев марто: сыненст эрявсь тейнемс эсь тевест ансяк иезэнзэ кавксть."], "p": 417}, {"t": "text", "c": ["Зярдо бажат мездеяк згилямс, лиясто сави аламодо манчемс.", "Фонарень кирдицятнеде ёвтнемстэ мон кортынь аволь педе пес истя.", "Пелян, кие а содасы минек планетанок, се арсезеви аволь истя корязонзо.", "Ломантне саить Мода лангсо аволь истя ламо тарка.", "Бути кавто миллардт ломантне пурнавовольть вейс ды улевельть ломань пизэкс, кода митингсэ, весе сынь шождасто кельгевельть комсь миль келес ды комсь миль кувалмошка таркас.", "Весе ломантне кельгстявольть лавтовдо лавтовс Сэтьме иневедень сехте вишка усиянтень."], "p": 419}, {"t": "text", "c": ["Покш ломантне, чарькодеви, а кемтядызь.", "Сынь эстест арсить, саить пек ламо тарка."], "p": 420}, {"t": "text", "c": ["Сынь марить эсь прясост пек инекс, теке баобат.", "Мереде сыненст парсте те тевенть онкстамс.", "Мелезэст пек туи, сынь пек вечксызь ловоманть.", "Ансяк тынсь илядо ютавтне шканк те ловомантнень. Те а мезекс.", "Тентемеяк монень кемтядо."], "p": 421}, {"t": "text", "c": ["Зярдо Вишка инязорнэ понгсь Мода лангс, сон эзь васто вейкеяк ойме ды пек дивазевсь тенень.", "Васняяк сон арсезевсь, теке манявсь ды понгсь кодамояк лия планета лангс. Те шкане човарсонть лыказевсь ков валдо тюсонь сурксе."], "p": 422}, {"t": "text", "c": ["– Шумбра чокшне, – мезеяк илязо лисе мерсь Вишка инязорнэ."], "p": 423}, {"t": "text", "c": ["– Шумбра чокшне, – каршонзо мерсь гуесь."], "p": 424}, {"t": "text", "c": ["– Те кодамо планетас мон понгинь?"], "p": 425}, {"t": "text", "c": ["– Мода лангс, – мерсь гуесь. – Африкас."], "p": 426}, {"t": "text", "c": ["– Вана кода. Кода истя Мода лангсо арасть ломанть? – Те човар пакся. Човар паксясо кияк а эри.", "Ансяк модась пек покш."], "p": 428}, {"t": "text", "c": ["Вишка инязорнэ озась кев лангс ды кепединзе сельмензэ менелентень."], "p": 429}, {"t": "text", "c": ["– Пек содавлинь, мезекс палыть тештне, – арсезевезь мерсь сон. – Паряк, сень кис, эсь шкастонзо ды ламоксть эрьвась мукшнылизе эсензэ сенть.", "Вант, вана монь планетам – ашти минек велькссэ…", "Ансяк кода васоло эйстэденек!"], "p": 430}, {"t": "text", "c": ["– Мазый планетась, – мерсь гуесь.", "– Мезе тон кармат теме тесэ, Мода лангсо?"], "p": 431}, {"t": "text", "c": ["– Мон сёвнынь цецянь марто, – панжизе оймензэ Вишка инязорнэ."], "p": 432}, {"t": "text", "c": ["– Вана мезе…", "Кавонест чатьмонезевсть."], "p": 433}, {"t": "text", "c": ["– Косот ломантне? – таго кортазевсь Вишка инязорнэ.", "– Човар паксясо ськамот нусманя…", "– Ломантне ютксояк нусманя, – содавтызе гуесь. Вишка инязорнэ вадринестэ варштась лангозонзо. «Ачарькодевикс тон ракшась, – мерсь сон. – Суронь эчкешка…»"], "p": 435}, {"t": "text", "c": ["– Ачарькодевикс тон ракшась, – мерсь сон. – Суронь эчкешка…", "– Ансяк вием инязоронь сурдо ламо, – каршо мерсь гуесь."], "p": 436}, {"t": "text", "c": ["Вишка инязорнэсь пейдезевсь:"], "p": 437}, {"t": "text", "c": ["– Кода истя тон пек виеват? Тонь кедеть-пильгетькак арасть. Тон а яксеват лия масторга…", "– Салават монень истя васов, кода вейкек вечнэнь а салават, – мерсь гуесь. – Сеске тапардавсь Вишка инязорнэнь пилгеванзо, теке сырнень кедькс. – Эрьванть, кинть токаса, велявтса модантень, конанть эйстэ сон лись, – мерсь сон. – Ансяк тон ваньксат, сыть теште лангсто…", "Вишка инязорнэ мезеяк эзь мере."], "p": 440}, {"t": "text", "c": ["– Ризнан кисэть, – седе тов кортась гуесь. – Тон истямо лавшо те Моданть лангсо, конась калгодо, теке пурьгинекев.", "Се чистэнть, зярдо тон кармат пек янксеме кадозь планетат кувалт, мон лездан тонеть.", "Мон лездаван…", "– Парсте чарькодинь, – мерсь Вишка инязорнэ.", "– Ансяк мекс тон секень тев кортат содамоёвкссо?"], "p": 441}]}