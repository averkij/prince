{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "XVІІІ", "p": 442}, {"t": "text", "c": ["– Мон чарькодян весе содамоёвкстнэс, – мерсь гуесь."], "p": 442}, {"t": "text", "c": ["Кавонест чатьмонезевсть."], "p": 443}, {"t": "text", "c": ["Вишка инязорнэ ютызе човар паксянть ды киньгак эзь васто.", "Весе ютамонть перть ки лангсонзо редявсь ансяк вейке цецине – вишкине, колмо лопинесэ аволь пек мазый цецине…", "– Шумбрачи, – мерсь Вишка инязорнэ."], "p": 445}, {"t": "text", "c": ["– Шумбрачи, – мерсь цецяськак."], "p": 446}, {"t": "text", "c": ["– Косот ломантне? – мелень ванозь кевкстизе Вишка инязорнэ."], "p": 447}, {"t": "text", "c": ["Весть цецясь нейнесь, кода вакска ютась караван."], "p": 448}, {"t": "text", "c": ["– Ломанть? Вай, истя… Сынденст весемезэ, маряви, кото-сисем.", "Ютасть ламо иеть, кода мон сынст нейнинь.", "Косто сынст вешнемс – а содан.", "Эйсэст кандтни вармась.", "Сынст арасть ундоксост, теньсэ мезеяк парось арась."], "p": 449}]}