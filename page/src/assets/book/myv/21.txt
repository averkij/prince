{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "XXІ", "p": 470}, {"t": "text", "c": ["Сеске кармась марямо прясонзо аволь уцяскавокс.", "Сонзэ мазыезэ кортыль сонензэ арась сонзэ кондямо мазый менелень весе мастортнэсэ.", "Ды вана икелензэ вете тёжа цецят ансяк вейке пиресэ!"], "p": 470}, {"t": "text", "c": ["Пачк коське, салмукс потсо ды салов «Кода савольть кежензэ, зярдо неевлинзе сынст! – арсезевсь Вишка инязорнэ. – Сон пек кармаволь козкслеме ды теевлизе прянзо кулыцякс, ансяк илязт раксе лангсонзо.", "Монень саволь яксемс мельганзо, теке сэредиця мельга, лиякс сон алкукскак куловоль, ансяк нарьгсемс тензэ лангсонгак…»", "Мейле сон арсезевсь: «Мон эстень саинь пряс, теке ансяк монь ули истямо мазый цецям, кодамо арась киньгак косояк, лисни те ульнесь ансяк роза.", "Монь ансяк ульнесь лиятнень кондямо розам ды кумажа видешка колмо вулканон, сеяк вейкесь эйстэдест мадезь, паряк зярдояк а сыргозияк… кодамо мон инязорнэ теде мейле…»", "Сон мадсь луга лангс ды авардезевсь."], "p": 471}, {"t": "text", "c": ["Вана сестэ сась Ривезесь."], "p": 473}, {"t": "text", "c": ["– Шумбрачи, – мерсь сон."], "p": 474}, {"t": "text", "c": ["– Шумбрачи, – мелень ванозь пшкадсь Вишка инязорнэ, варшатсь перькава, ансяк киньгак эзь нее."], "p": 475}, {"t": "text", "c": ["– Мон тесан, – марявсь вайгелесь. – Умаринанть ало…", "– Тон кие? – кевкстизе Вишка инязорнэ.", "– Кодамо тон мазыят!"], "p": 476}, {"t": "text", "c": ["– Мон Ривезь, – мерсь Ривезесь."], "p": 477}, {"t": "text", "c": ["– Налксек монь марто, – вешсь Вишка инязорнэ.", "– Монень истя нусманя…", "– Мон а налксеван мартот, – мерсь Ривезесь. – Мон кедьс апак тонавто."], "p": 478}, {"t": "text", "c": ["– Вай, нолдык чумом, – мерсь Вишка инязорнэ."], "p": 479}, {"t": "text", "c": ["Аламос арсезь кевкстсь:"], "p": 480}, {"t": "text", "c": ["– Кода те – кедьс тонавтомась?"], "p": 481}, {"t": "text", "c": ["– Тон аволь тестэнь, – редизе Ривезесь. – Мезе тесэ вешнят?"], "p": 482}, {"t": "text", "c": ["– Вешнян ломанть, – мерсь Вишка инязорнэ. – А кода те – кедьс тонавтомась?"], "p": 483}, {"t": "text", "c": ["– Ломантнень улить ружияст, сынь якить ракшань-нармунень леднеме.", "Те аволь пек мельс туи. Теде башка сынь кирдить саразт."], "p": 484}, {"t": "text", "c": ["Ансяк теньсэ сынь вадрят.", "Тон вешнят саразт?"], "p": 485}, {"t": "text", "c": ["– Аволь, – мерсь Вишка инязорнэ. – Мон вешнян ялгат.", "А кода те – кедьс тонавтомась?"], "p": 486}, {"t": "text", "c": ["Те пек умок стувтозь чарькодема, – превс путсь Ривезесь.", "– Сонзэ смустезэ – теемс сюлмот."], "p": 487}, {"t": "text", "c": ["– Сюлмот?"], "p": 488}, {"t": "text", "c": ["– Истя, – мерсь Ривезесь.", "– Тон монень зярс ансяк вишка цёрыне, истямо, кодамокс улить сядо тёжа лия цёрынетне.", "Тон монень а эряват.", "Монгак а эряван тонеть. Мон тонеть ансяк истямо ривезь, кодамокс марявить лия сядо тёжат ривезтне.", "Ансяк бути тон тонавтсамак кедезэть, минь карматано эрявомо вейкенек вейкенек туртов.", "Монень тон кармат ськамот весе менелень мастортнэнь лангсо.", "Монгак тонеть карман марявомо ськамокс весе мастортнэнь келес...", "– Мон карминь чарькодеме, – мерсь Вишка инязорнэ.", "– Ульнесь вейке роза…паряк сон монь тонавтымем кедьс…", "– Паряк истяяк, – кундызе меленть Ривезесь.", "– Мода лангсо мезе ансяк а эрси."], "p": 489}, {"t": "text", "c": ["– Те ульнесь аволь Мода лангсо, – мерсь Вишка инязорнэ."], "p": 490}, {"t": "text", "c": ["– Ривезесь абунгадсь:"], "p": 491}, {"t": "text", "c": ["– Лия планетасо?"], "p": 492}, {"t": "text", "c": ["– Истя."], "p": 493}, {"t": "text", "c": ["– Тона планетасонть улить ракшань ледницят?"], "p": 494}, {"t": "text", "c": ["– Арасть."], "p": 495}, {"t": "text", "c": ["– Кода мельспаро!", "Саразт улить?"], "p": 496}, {"t": "text", "c": ["– Арасть."], "p": 497}, {"t": "text", "c": ["– Косояк арась педе пес вадря! – стакасто лекстясь Ривезесь."], "p": 498}, {"t": "text", "c": ["Мейле таго кармась кортамо текеде: – Нусманя эрямом.", "Мон ардтнян сараз мельга, ломантне монь мельга.", "Весе саразтнэ вейкеть, ломантнеяк вейкеть.", "Секскак эрямс нусманя. Ансяк бути тон тонавтсамак кедезэть, эрямом чипайсэ копачави.", "Тонь ютавксот карман содамо тёжа лиятнень ютксто.", "Зярдо марян ломанень ютамо, мон свал туян чиезь ды кекшан.", "Ансяк тонь ютавксось тердсамам теке моро ды мон лисян кекшема таркастон.", "Мейле – вант!", "Неят, вана тосо, паксятнесэ, кенери товсюро?", "Мон а ярснян кшиде.", "Товсюропрятне монень а эрявить. Товсюронь паксятне мездеяк тень а кортыть. Те пек ризнэвти!", "Вана тонь сырнень череть.", "Кода карми паро, бути тонавтсамак эсь кедезэть!", "Сырнень товсюронть лангс ванозь карман арсеме лангат.", "Сестэ мон карман вечкеме вармасо товсюропрятнень тошкамост…", "Ривезесь чатьмонезевсь ды куватьс вансь Вишка инязорнэнть лангс. Мейле мерсь: – Энялдан… тонавтомак кедезэть!"], "p": 501}, {"t": "text", "c": ["– Паро мельсэ, – мерсь Вишка инязорнэсь, – ансяк монь истя аламо шкам.", "Монень эряви муемс ялгат ды содамс эрьва мезде."], "p": 502}, {"t": "text", "c": ["– Содамо кармат ансяк сетнеде, конатнень тонавтсы эсь кедезэть, – мерсь Ривезесь.", "– Ломантнень ней а сатны шкаст содамс эрьва мезде.", "Сынь лавкасто рамсить анокт.", "Ансяк арасть истят микшнема таркат, косо микшнить ялгат, секскак ломантнень ней арасть ялгаст.", "Бути тонеть эряви ялга, сестэ тонавтомак кедезэть!"], "p": 503}, {"t": "text", "c": ["– А мезе тенень эряви теемс? – кевкстизе Вишка инязорнэ."], "p": 504}, {"t": "text", "c": ["– Эряви кирдемс корот ды учомс, – мерсь Ривезь.", "– Васняя озак вана седе тов, луганть лангс – вана истя.", "Карман ваномо лангозот, тон чатьмонть.", "Валтнэ а лездыть чарькодемс вейкенек-вейкенек."], "p": 505}, {"t": "text", "c": ["Эрьва чи ойсек аламодо седе малав…", "Омбоце чистэнть Вишка инязорнэ таго сась теке таркантень."], "p": 506}, {"t": "text", "c": ["– Седе паро сакшномс тонеть свал ве шкасто, – энялдсь Ривезесь. – Вана, саемс, бути кармат сакшномо ниле чассто, мон колмо чассто саезь карман марямо прясон уцяскавокс.", "Седе малав аравтозь шкантень – седе паро ёжо сы.", "Ниле чассто мон карман ризнэме ды мелявтомо. Мон карман содамо уцясканть питнензэ!", "Зярдо тон кармат сакшномо свал лия шкасто, мон а карман содамо, кодамо шкантень анокстамс эсь седеенть…", "Эряви кирдемс койтнень."], "p": 507}, {"t": "text", "c": ["– А мезе истямо коесь? – кевкстизе Вишка инязорнэсь."], "p": 508}, {"t": "text", "c": ["– Те мезе-бути умок стувтозь, – кармась ёвтнеме Ривезесь.", "– Те мезе-бути истямо, конась теи кодамо-бути чинть лия читнень лангс а молицякс, вейке часонть – лия частнэнь лангс.", "Вана, саемс, эйсэнь ледниця ломантнень ули истямо коест: эрьва калоньчистэ сынь киштить велень тейтертне марто.", "Кодамо те паро чись – калоньчи!", "Мон сыргсан яксеме ушова ды пачколян тов, косо касы виноградось.", "Ансяк бути ледницятне киштевельть сестэ, зярдо прязост сы, весе читне улевельть вейкеть ды мон зярдояк а содавлинь оймсема."], "p": 509}, {"t": "text", "c": ["Истя Вишка инязорнэ тонавтызе Ривезенть эсь кедезэнзэ.", "Вана сась шка явовомс. – Мон карман авардеме кисэть, – лекстясь Ривезесь."], "p": 511}, {"t": "text", "c": ["– Тонсь чумат, – мерсь Вишка инязорнэ. – Монь арасель мелем теемс тонеть сэредькс, тонсь вешить тонавтомс кедезэнь…", "«Вана, саемс, бути кармат сакшномо ниле чассто, мон колмо чассто саезь карман марямо прясон уцяскавокс» – Истямс истя, – мерсь Ривезесь."], "p": 512}, {"t": "text", "c": ["– Ансяк тон кармат авардеме!"], "p": 513}, {"t": "text", "c": ["– Истя, карман."], "p": 514}, {"t": "text", "c": ["– Сестэ тонеть берянь теде."], "p": 515}, {"t": "text", "c": ["– Аволь, – каршонзо мерсь Ривезесь, – монень вадря. Мелявтсак, мезе кортынь сырнень товсюропрятнеде? Сон чатьмонезевсь. Мейдле поладсь:"], "p": 517}, {"t": "text", "c": ["– Азё таго варчтак розатне лангс.", "Тон чарькодят, тонь розат – ськамонзо истямо весе мастортнэнь лангсо.", "Зярдо сат мекев монень, туемадо икеле мон панжан тонет вейке салавань тев. Те карми монь казнем тонеть. Вишка инязорнэ сыргась розатне лангс варштамо."], "p": 519}, {"t": "text", "c": ["– Тынь малавгак а мольтядо монь розанть ёнов, – мерсь сон сыненст.", "– Тынь зярс чаво тарка. Тынк кияк эсь кедезэнзэ эзидезь тонавто.", "Истямокс икелев ульнесь монь Ривезем.", "Сон мейсэяк эзь явово сядо тёжа лия ривезтнень ютксто.", "Мон теевинь мартонзо ялгакс, сон ней – истямо ськамонзо весе масторнэнь лангсо."], "p": 520}, {"t": "text", "c": ["Розатне пек абунгадсть."], "p": 521}, {"t": "text", "c": ["– Тынь мазыйтядо, ансяк чавотадо, – кортась седе тов Вишка инязорнэ.", "– Тынк кис арась мель максомс эрямонть.", "Чарькодеви, вакска ютыцянтень монь розась маряви истямокс, кодатадо тынь.", "Ансяк сон монень седе питней весе тынк эйстэ. Мон эйсэнзэ, аволь эйсэнк, валнынь эрьва чи.", "Эйсэнзэ, аволь эйсэнк, копачинь суликасо. Эйсэнзэ кекшинь ширмасо, истя ванстынь вармадо.", "Сонзэ кис чавнынь понав сукснэсэ, ансяк кавтошка-колмошка кадынь, лисест эйстэдест нимилявт.", "Мон кунсолынь, кода сон пеняцякшнось ды шнась прясонзо, мон свал кунсолынь эйсэнзэ сестэяк, зярдо сон чатьмонсь.", "Сон – монь."], "p": 522}, {"t": "text", "c": ["Вишка инязорнэ велявтсь Ривезентень."], "p": 523}, {"t": "text", "c": ["– Вастомазонок… – мерсь сон."], "p": 524}, {"t": "text", "c": ["– Неемазонок, – мерсь Ривезесь.", "– Вана мон салава кортамом, сон пек шожда: пачк неи ансяк седеесь.", "Сехте эрявиксэсь сельмсэ а неяви."], "p": 525}, {"t": "text", "c": ["– Сехте эрявиксэсь сельмсэ а неяви, – мельганзо ёвтызе Вишка инязорнэ, седе парсте совазо прязонзо. – Тонь розат пек питней тонеть, секс мекс тон путыть оймесэть эйзэнзэ."], "p": 527}]}