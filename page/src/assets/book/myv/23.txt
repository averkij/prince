{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "XXІІІ", "p": 546}, {"t": "text", "c": ["– Мездеяк сынь а арсить, – мерсь стрелкань айгшицясь.", "– Сынь удыть вагонтнэсэ, лиясто аштить озадо, автнить кургт.", "Ансяк эйкакштне педявтнить судост вальматнес."], "p": 546}, {"t": "text", "c": ["– Ансяк эйкакштне содыть, мезе вешнить, – састыне мерсь Вишка инязорнэ.", "– Сынь макссызь весе оймест нулань някантень, конась тееви сыненст пек-пек питнейкс, ансяк бути кияк сонзэ нельгсы сынст кедьстэ, эйкакштне авардить…", "– Сынст уцяскаст, – мерсь стрелкань айгшицясь."], "p": 547}, {"t": "text", "c": ["– Шумбрачи, – мерсь Вишка инязорнэ."], "p": 549}, {"t": "text", "c": ["– Шумбрачи, – мерсь микшницясь."], "p": 550}, {"t": "text", "c": ["Сон микшнесь вадрялгавтозь пилюлят, конатнень эйстэ яви сисемат. Нилят истямо пилюля – мейле таргонь перть симемат а сы."], "p": 551}, {"t": "text", "c": ["– Мезекс тон эйсэст микшнят? – кевкстизе Вишка инязорнэ. – Сынст марто пек ламо шка лияли, – мерсь микшницясь. Кода ловнызь содыйтне, сынст марто таргозонзо лиядыть ведьгемень колмо минутат."], "p": 553}]}