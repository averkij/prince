{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Вишка инязорнэ", "p": 1}], "body": [{"t": "h2", "c": "VІ", "p": 105}, {"t": "text", "c": ["Весть сон мерсь монень путомс вийть ды артомс истямо артовкс, конась минек эйкакштнененьгак пек чарькодеви."], "p": 105}, {"t": "text", "c": ["– Бути сыненст сави зярдояк якамс лия масторга, – мерсь сон, – те сыненст маштови. Лия важодематне кадык учить аламос, кажо теде а карми.", "Ансяк бути максомс олячи баобабтненень, сестэ учок берянь тевть.", "Мон содылинь вейке планета, косо эрясь нузякс.", "Сон шкастонзо эзинзе тарга колмо куракшкетнень…", "Вишка инязорнэ пек парсте весенть ёвтнизе ды мон артыя те планетанть.", "Мон пек а вечкан тонавтомс лия ломанть. Ансяк аламо кие соды, кодамо кажо кандыть баобабтне, кодамо покш зыян неи эрьвась, кие понги астероид лангс, – секскак мон ней аволь истямо сэтьме ды прянь кирдиця. «Эйкакшт, – кортан мон. – Пеледе баобабтнэде!».", "Мон ёвтневлинь ялгань туртов зыяндонть, конась эйсэст умок учи, ансяк сынь те шкас а содыть теде истя, кода те шкас а чарькодилинь мон. Секскак мон пек важодинь те артовксонть лангсо ды мон мельспаросо путынь весе виень.", "Паряк, тынь кевкстсамизь: мекс те книгинесэнть арсть истят покшт артовкст, кода те баобатнэнь марто?", "Тесэ а мезть арсемс: мон путынь пек ламо вийть, ансяк мезеяк эзь лисе.", "Зярдо мон артынь баобатнесэ, монень лездась чарькодемась, кода те пек эрявикс тевесь, секскак а эряви шка ёмавтнемс. А баобат."], "p": 106}, {"t": "text", "c": ["A баобабов Вай! Вишка инязорнэ! Аламонь-аламонь карминь чарькодеме, кодамо нусманя ды чиде чис вейке ульнесь тонь эрямот.", "Ламо шкань перть тонь ульнесь ансяк вейке ёжонь кепедиця теветь: тон ваныть, кода валги чись.", "Теде мон карминь содамо нилеце чинь валскестэнть, зярдо тон мерить:"], "p": 108}, {"t": "text", "c": ["– Пек вечкса чинть валгоманзо.", "Адя вансынек, кода валги чись."], "p": 109}, {"t": "text", "c": ["– Сави учомс."], "p": 110}, {"t": "text", "c": ["– Мезе учомс?"], "p": 111}, {"t": "text", "c": ["– Валгозо чись."], "p": 112}, {"t": "text", "c": ["Васня тон пек дивазевить, ансяк мейле кармить ракамо эсь прят лангсо ды мерить:"], "p": 113}, {"t": "text", "c": ["Монень яла маряви, теке мон эсень кудосан!"], "p": 114}, {"t": "text", "c": ["Алкукскак. Весе содыть, зярдо Америкасо чись ашти вере, Франциясо те шкане чись озы."], "p": 115}]}