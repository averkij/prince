{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кыра Тыгын", "p": 1}], "body": [{"t": "h2", "c": "XXIII", "p": 546}, {"t": "text", "c": ["– Кинилэр тугу даҕаны баҕарбаттар, – диэбит ыйааччы-кэрдээччи.", "– Кинилэр богуоннарга утуйа сыталлар, эбэтэр көннөрү дьааһыйа-дьааһыйа олороллор.", "Арай, оҕолор эрэ муннуларын түннүккэ анньан олороллор."], "p": 546}, {"t": "text", "c": ["– Оҕолор эрэ тугу көрдүүллэрин билэллэр, – диэн ботугураабыт Кыра тыгын.", "– Кинилэр, нохтолоох сүрэхтэрин бүтүннүү таҥас сыахайга уураллар. Ол иһин оҕолорго, сыахай, күндүттэн күндү буолар. Онтон ону былдьаан ыллахтарына, оҕолор ытаһаллар…", "– Кинилэр дьоллоро, – диэбит ыйааччы- кэрдээччи."], "p": 547}, {"t": "text", "c": ["– Үтүө күнүнэн, – диэбит Кыра тыгын."], "p": 549}, {"t": "text", "c": ["– Үтүө күнүнэн – диэн хардарбыт атыыһыт."], "p": 550}, {"t": "text", "c": ["Кини, утаҕы ханнарар тупсарыллан оҥоһуллубут, эмтэринэн эргинэрэ. Оннук эми иһэн баран – бүтүн нэдиэлэни быһа уу иһиэххин баҕарбат буолаҕын."], "p": 551}, {"t": "text", "c": ["– Эн бу эмтэри атыылыырыҥ туох туһалааҕый? – диэн ыйыппыт Кыра тыгын. – Балар, күн чээрэтин кэмчилииргэ туһалаахтар, – диэн хардарбыт атыыһыт. – Идэлээх дьон ааҕалларынан биир нэдиэлэ устата биэс уон үс мүнүүтэни ордорунуохха сөп."], "p": 553}]}