{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кыра Тыгын", "p": 1}], "body": [{"t": "h2", "c": "III", "p": 42}, {"t": "text", "c": ["– Мин дьиэбэр барым барыта бып-быыкаайыктар…", "– Киниэхэ сөп буолуо.", "Мин эйиэхэ, букатын, быычыкаайык хойчоону биэрдим."], "p": 42}, {"t": "text", "c": ["– Оннук айылаах кыра буолбатах, – диэн баран, уруһуйу үчүгэйдик көрөөрү төбөтүн төҥкөппүтэ.", "– Көр эрэ!", "Кини утуйбут…", "Ити курдук мин Кыра тыгыны кытта билсибитим."], "p": 43}, {"t": "text", "c": ["Кини хантан манна баар буолан хаалбытын балачча кэм ааспытын кэннэ билбитим.", "Кыра тыгын миигин араас ыйытыыларынан көмөн кэбиһэрэ.", "Онтон, мин тугу эрэ ыйыттахпына, истибэтэх курдук туттара.", "Сыыйа-баайа, тылын тамаҕыттан са-баҕалаан, кини кистэлэҥин дьэ арыйбытым."], "p": 45}, {"t": "text", "c": ["Ол курдук, кини маҥнай, мин сөмөлүөппүн көрөн баран ыйыппыта (сөмөлүөтү уруһуйдуу сатаабаппын, син биир кыаллыбат):"], "p": 46}, {"t": "text", "c": ["– Бу туох тэрилий? – диэн. – Бу тэрил буолбатах, бу сөмөлүөт. Мин сөмөлүөтүм. Көтөр аал."], "p": 47}, {"t": "text", "c": ["Көтөр аалынан сатаан көтөрүм туһунан, быһаара-быһаара, киэн тутта кэпсээбитим. Онуоха кини:"], "p": 48}, {"t": "text", "c": ["– Хайдах? Оччоҕо эн халлаантан сууллубутуҥ дуо? – диэн саҥа аллайа түспүтэ."], "p": 49}, {"t": "text", "c": ["– Оннук – диэн сэмэйдик хардарбытым."], "p": 50}, {"t": "text", "c": ["– Аата көрүдьүөһүн!.. – диэн баран, Кыра тыгын абарыам иһин чуор баҕайытык күлбүтэ."], "p": 51}, {"t": "text", "c": ["Мин, кэпсээммэр оттомноохтук сыһыаннаһары ордорор буоламмын, сүөм түспүтүм.", "Онтон:"], "p": 52}, {"t": "text", "c": ["– Оччоҕо, эн эмиэ халлаантан түстэҕиҥ дии.", "Халлаан ханнык эттигиттэн?"], "p": 53}, {"t": "text", "c": ["«Дьэ дуу, кини хантан бу кумах куйаарга баар буолан хаалбыта таайылыннаҕа!» дии санаан, көнөтүнэн ыйыппытым:"], "p": 54}, {"t": "text", "c": ["– Эн ол аата, манна, халлаан куйаарын ханнык эрэ атын эттигиттэн кэллэҕиҥ дии?"], "p": 55}, {"t": "text", "c": ["Кини итиннэ хардарбатаҕа. Сөмөлүөтү чинчийэн көрө-көрө, баһын быһа илгистибитэ:"], "p": 56}, {"t": "text", "c": ["– Чэ, туох да диэбит иһин, эн манныгынан ыраахтан көтөн кэлэр кыаҕыҥ суох… – диэбитэ уонна тугу эрэ санаан балачча саҥата суох барбыта. Онтон сиэбиттэн мин биэрбит хойчооммун хостоон таһааран, туох эрэ күндүнү булбуттуу боччумура-боччумура одууласпыта. Эһиги санаан көрүҥ, ити «халлаан куйаарын атын эттиктэрин» туһунан тыл быһаҕаһын быктарыыттан, мин, билиэх-көрүөх баҕам төһөлөөх өрө күөдьүйэ түспүтэ буолуой. Ол иһин өссө элбэҕи истээри:"], "p": 58}, {"t": "text", "c": ["– Тоойуом, эн хантан көтөн кэлбиккиний?", "Дьиэҥ ханна баарый?", "Мин хойчооммун ханна илдьэ барыаххын баҕараҕын? – диэн ыйыппытым."], "p": 59}, {"t": "text", "c": ["Кини, тугу эрэ толкуйдуурдуу саҥата суох турбахтаан баран:"], "p": 60}, {"t": "text", "c": ["– Эн миэхэ дьааһык биэрбитиҥ олус үчүгэй: хойчоонум түүнүн манна утуйан абыраныа, – диэбитэ."], "p": 61}, {"t": "text", "c": ["– Оннук ээ.", "Уонна, эн өйдөөх оҕо буоллаххына, мин эйиэхэ өссө күнүһүн хойчоону баайар быа биэриэм. Өссө тоһоҕо мас."], "p": 63}, {"t": "text", "c": ["Кыра тыгын сонньуйбута:"], "p": 64}, {"t": "text", "c": ["– Баайар быа? Ол тоҕо?"], "p": 65}, {"t": "text", "c": ["– Хойгун баайбатаххына, ханна тиийиэ биллибэт."], "p": 66}, {"t": "text", "c": ["Сүтэн да хаалыа, – диэбиппэр, доҕорум: – Ханна бараахтыай? – диэн баран, көрдөөхтүк күлэ түспүтэ."], "p": 68}, {"t": "text", "c": ["– Ханна барара-кэлэрэ биллибэт буоллаҕа дии? Хараҕа ыларын былаһын тухары иннин хоту барыа. Онуоха Кыра тыгын боччумнаахтык:"], "p": 70}]}