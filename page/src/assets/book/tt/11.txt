{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Нәни Принц", "p": 1}], "body": [{"t": "h2", "c": "XI", "p": 243}, {"t": "text", "c": ["Кыяфәтенә караганда, аның сүзләренә беркем дә каршы килә алмас кебек иде."], "p": 243}, {"t": "text", "c": ["\"Бик сәер халык бу олылар\", — дип уйлый Нәни принц, алга барышлый."], "p": 244}, {"t": "text", "c": ["Икенче планетада дансөяр кеше яши икән."], "p": 246}, {"t": "text", "c": ["— Менә мине сөюче дә килде! — дип кычкыра ул, ерактан ук Нәни принцны күреп."], "p": 247}, {"t": "text", "c": ["Шөһрәт яратучылар бар кеше дә үзләренә табына дип уйлыйлар бит. — Хәерле көн, — ди Нәни принц. — Эшләпәгез бигрәк кызык икән сезнең."], "p": 249}, {"t": "text", "c": ["— Кеше белән исәнләшер өчен кирәк ул, — дип айлата дансөяр.", "— Мине сәламләгән чакта, баш иеп исәнләшергә.", "Ләкин, кызганычка каршы, монда беркем дә килеп чыкмый."], "p": 250}, {"t": "text", "c": ["— Менә ничек? — ди Нәни принц, чөнки ул берни дә акламый."], "p": 251}, {"t": "text", "c": ["— Кулларыңны чәбәклә әле, — ди аңа дансөяр."], "p": 252}, {"t": "text", "c": ["Нәни принц кулларын чәбәкли.", "Дансөяр, эшләпәсен күтәрә төшеп, тыйнак кына башын ия."], "p": 253}, {"t": "text", "c": ["\"Монда карт король якындагыга караганда күңеллерәк икән\", — дип уйлый Нәни принц. Аннары тагын кулын чәбәкләп куя. Ә дансөяр, эшләпәсен күтәрә төшеп, кайта-кайта башын ия."], "p": 254}, {"t": "text", "c": ["Бер биш минуттан, Нәни принцны, бу уен да туйдыра. — Ә эшләпә җиргә төшеп китсен өчен нәрсә эшләргә кирәк? — дип сорый ул."], "p": 256}, {"t": "text", "c": ["Ләкин дансөяр аны тыңламый да.", "Шөһрәт сөюче кешеләр мактау сүзеннән башка берни дә ишетмиләр, бит. — Син чыннан да миңа карап сокланасыңмы? — дип сорый ул Нәни принцтан."], "p": 258}, {"t": "text", "c": ["— Ә соклану нәрсә соң ул?"], "p": 259}, {"t": "text", "c": ["— Соклану, хөрмәт итү, — минем бу планетада башкаларга караганда чибәррәк тә, баерак та, акыллырак та булуымны тану ул."], "p": 260}, {"t": "text", "c": ["— Ләкин синең планетада беркем дә юк бит!"], "p": 261}, {"t": "text", "c": ["— Шулай да күңелемне күр, миңа карап соклан син!"], "p": 262}, {"t": "text", "c": ["— Мин сокланам, — ди Нәни принц иңнәрен җыерып, — ләкин моннан сиңа ни файда?"], "p": 263}]}