{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Нәни Принц", "p": 1}], "body": [{"t": "h2", "c": "XVIII", "p": 442}, {"t": "text", "c": ["— Мин дөньядагы бөтен серләрне чишәм, бар табышмакларга да җавап табам, — ди елан."], "p": 442}, {"t": "text", "c": ["Икесе дә тагын тын калалар."], "p": 443}, {"t": "text", "c": ["Нәни принц, очсыз-кырыйсыз чүл аша үтеп тә, бер җан иясе күрми.", "Юлында аңа бары тик бер кечкенә генә шыксыз чәчәк очрый. Бу чәчәкнең нибары өч таҗ яфракчыгы була.", "— Исәнме, — ди аңа Нәни принц."], "p": 445}, {"t": "text", "c": ["— Исәнме, — дип җавап бирә чәчәк. — Ә кешеләр кайда? — дип сорый Нәни принц, әдәпле генә итеп."], "p": 447}, {"t": "text", "c": ["Чәчәкнең кайчандыр кәрван үтеп киткәнне күргәне булган икән."], "p": 448}, {"t": "text", "c": ["— Кешеләр? Әй... Әйе... Нибарысы биш яки алты гына бугай алар.", "Бик күптән күргән идем инде.", "Ләкин кайдан эзләргә икәнен белмим.", "Җил куып йөртә үзләрен...", "Тамырлары юк шул аларның — шунысы бик начар."], "p": 449}]}