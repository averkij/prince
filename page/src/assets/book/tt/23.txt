{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Нәни Принц", "p": 1}], "body": [{"t": "h2", "c": "XXIII", "p": 546}, {"t": "text", "c": ["— Нәрсә теләгәннәрен үзләре дә белми алар, — ди тимер юлчы.", "— Вагондагы кешеләрнең кайсылары йоклый, кайсылары тик утыра.", "Бары тик бала-чагалар гына тәрәзә пыяласына борыннарын төртеп карап бара."], "p": 546}, {"t": "text", "c": ["— Нәрсә эзләгәннәрен бары тик балалар гына белә, — дип куя Нәни принц.", "— Алар гади генә чүпрәк курчакларына да бөтен күңелләрен бирәләр, аларга чын-чынлап гашыйк булалар, әгәр дә ул курчакларын алсалар, балалар елый башлый...", "— Бәхетле алар, — ди тимер юлчы."], "p": 547}, {"t": "text", "c": ["— Хәерле көн, — ди Нәни принц."], "p": 549}, {"t": "text", "c": ["— Хәерле көн, — дип җавап кайтара сатучы."], "p": 550}, {"t": "text", "c": ["Эчәсе килгәнне бетерә торган яңа дару белән сату итә иде ул. Шундый бер борчакны йотсаң — атна буе эчәсең килми."], "p": 551}, {"t": "text", "c": ["— Нигә сатасың син аларны? — дип сорый Нәни принц. — Вакытны янга калдырыр өчен, — дип җавап бирә сатучы. — Шул борчакларны кулланганда — белгечләрнең исәпләве буенча — бер атнага илле өч минут вакытны янга калдырырга мөмкин."], "p": 553}]}