{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Нәни Принц", "p": 1}], "body": [{"t": "h2", "c": "XXIII", "p": 548}, {"t": "text", "c": ["— Хәерле көн, — ди Нәни принц."], "p": 549}, {"t": "text", "c": ["— Хәерле көн, — дип җавап кайтара сатучы."], "p": 550}, {"t": "text", "c": ["Эчәсе килгәнне бетерә торган яңа дару белән сату итә иде ул. Шундый бер борчакны йотсаң — атна буе эчәсең килми."], "p": 551}, {"t": "text", "c": ["— Нигә сатасың син аларны? — дип сорый Нәни принц."], "p": 552}, {"t": "text", "c": ["— Вакытны янга калдырыр өчен, — дип җавап бирә сатучы.", "— Шул борчакларны кулланганда — белгечләрнең исәпләве буенча — бер атнага илле өч минут вакытны янга калдырырга мөмкин."], "p": 553}, {"t": "text", "c": ["— Ә ул илле өч минутта нәрсә эшлисең?"], "p": 554}, {"t": "text", "c": ["— Ни теләсәң, шуны."], "p": 555}]}