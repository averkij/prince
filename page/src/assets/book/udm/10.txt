{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "10", "p": 189}, {"t": "text", "c": ["− Нош сьӧсьёс, нымы-кибыос…", "− Бубылиен тодматскемед потӥз ке, кык-куинь нумырез чидалод.", "Нош бубылиос чебересь, дыр. Соос ке ӧз, кин эшшо мон доры ветлоз? Тон кыдёке кошкод. Нош бадӟым пӧйшуръёслэсь мон уг кышкаськы. Аслам но гижыосы вань. Сяська лякыт мылкыдын ньыль веньзэ возьматӥз.", "Собере будэтӥз: − Я ини, тырмоз!", "Кошкиськод ке − кошкы!"], "p": 190}, {"t": "text", "c": ["Пичи принц азьын бӧрдэмзэс возьматэмзэ ӧз поты.", "Со угось туж йӧно сяська вал."], "p": 191}, {"t": "text", "c": ["Пичи принцлэн планетаезлы матынгес 325, 326, 327, 328, 329 но 330 номеро астероидъёс бергазы."], "p": 192}, {"t": "text", "c": ["Отчы ик лобоно кариськиз со. Озьы солы уж но сюроз, мар ке выльзэ но тодоз."], "p": 193}, {"t": "text", "c": ["Нырысетӥ астероидын король улӥз. Со бадӟым но огшоры лэсьтэм трон вылын пуке вал. Вылаз − ӵӧжмер кулэсь вурем ӵыж-горд дӥськут."], "p": 194}, {"t": "text", "c": ["− А, тани мынам улӥсе но вуиз. − Пичи принцез адӟыса, вазиз король."], "p": 195}, {"t": "text", "c": ["«Кызьы со монэ тодмаз? − паймиз Пичи принц. − Ведь со монэ нырысьсэ адӟе!» Со угось ӧз тодылы, корольёс улосэз огпӧртэм валало шуыса. Нош огшоры адямиосыз ляльчиен ӵошато."], "p": 196}, {"t": "text", "c": ["− Я, лык матэгес, тонэ умойгес адӟеме потэ, − вазиз король. Косъяськон муг сюремен, солэн йырыз но вылэгес ӝутскиз."], "p": 197}, {"t": "text", "c": ["Пуксён инты утчаса, Пичи принц котырак учкиз. Но корольлэн ӵӧжмер дӥсез планетаез быдэсак шобыртэм.", "Пичи принц пыд йылаз ик кылиз. Собере вушйиз − туж жадиз уга со."], "p": 198}, {"t": "text", "c": ["− Король азьын вушйылыны умой ӧвӧл, − вазиз король.", "− Дугды вушйылэмысь!"], "p": 199}, {"t": "text", "c": ["− Уг луы дугдэме, − кепыраз Пичи принц.", "− Сюрес вылын жади.", "Уез но ӧй изь… − Соку вушйылыны косӥсько, − вазиз король.", "− Вушйылӥсез адӟылэме вунӥз ини.", "Озьыен, вушйылы!", "(—)"], "p": 200}, {"t": "text", "c": ["− Табере уг луы ни… кепарасько… − гордэктыса шыпыртӥз Пичи принц."], "p": 201}, {"t": "text", "c": ["− Гм, гм… Соку… кытӥяз вушйылы, кытӥяз… Король чылкак сураськиз, эсьмаса, ӧжытак вожез но потӥз…"], "p": 202}, {"t": "text", "c": ["Ведь ма кулэ корольлы? Солы мытӥсь медаз лу, вот ма.", "(—) Со понна ик со король!", "Но со ӟеч король вылэм. Быдэсъямон ужез гинэ лэсьтылыны косылӥз."], "p": 203}, {"t": "text", "c": ["Малпалляз: «Генералме чарлан кариськыны косӥ ке, солэн чарлан луэмез уз луы. Озьыен, янгышез ас вылам усёз»."], "p": 204}, {"t": "text", "c": ["− Пуксьыны яра-а? − дӥсьтытэк юаз Пичи принц."], "p": 205}, {"t": "text", "c": ["− Косӥсько: пуксьы! − йӧн-йӧн вазиз король, дӥсь сӧзулзэ бинялтыса."], "p": 206}, {"t": "text", "c": ["Пичи принц паймемын. Планета туж пичи ук. Кинэн но маин кивалтэ король?"], "p": 207}, {"t": "text", "c": ["− Тӥляд величестводы…", "(—)"], "p": 208}, {"t": "text", "c": ["− Тӥляд величестводы… Маин тӥ кивалтӥськоды?"], "p": 209}, {"t": "text", "c": ["− Ваньмыныз, − огшоры гинэ ивортӥз король. − Ваньмыныз?"], "p": 211}, {"t": "text", "c": ["Король дыртытэк гинэ аслэсьтыз планетазэ киыныз возьматӥз, собере артэ бергась планетаосыз, кизилиосыз."], "p": 212}, {"t": "text", "c": ["− Ваньмызлы тӥ кузё? − паймыса юаз Пичи принц."], "p": 213}, {"t": "text", "c": ["− Кузё, − шуиз король."], "p": 214}, {"t": "text", "c": ["(—)"], "p": 215}, {"t": "text", "c": ["− Кизилиослы но-а?"], "p": 216}, {"t": "text", "c": ["− Конешно, − вазиз король. − Ваньмыз косэмме быдэсъяло.", "Ваменъяськисьёсты мон уг чидаськы."], "p": 217}, {"t": "text", "c": ["Пичи принц корольлы чылкак синмаськиз. Вот солэн аслаз сыӵе кужымез луысал ке! Соку со ас планета вылаз шунды пуксёнэз нуналлы быдэ ньыльдон ньыль пол гинэ ӧй адӟысал, сизьымдон кык пол учкысал. Яке сю, кык сю пол. Пукондэ но интыысь интые вошъяно ӧй луысал.", "Планетаез тодаз лыктэмен, Пичи принцлы мӧзмытгес луиз. Корольлэсь куриз:"], "p": 218}, {"t": "text", "c": ["− Шунды пуксёнэз адӟеме потэ.", "Пожалуйста, шундыез пуксьыны косэлэ.", "− Кыӵе ке генералэз бубыли сямен лобаны, яке трагедия гожтыны, яке чарлан кариськыны косӥ ке, нош со косонме ӧз быдэсты ке − кин отын янгыш луоз, со-а мон-а?"], "p": 219}, {"t": "text", "c": ["− Тӥ, быдӟым величество, − соку ик вераз Пичи принц."], "p": 220}, {"t": "text", "c": ["− Шонер, − юнматӥз король. − Котькинлэсь куроно сое, мае со быгатэ.", "Власть визьмо луыны кулэ.", "Ас калыктэ зарезе тэтчыны косӥд ке, со вуэ уз тэтчы.", "Революци ӝутскоз."], "p": 221}, {"t": "text", "c": ["Мон визьмо косонъёс гинэ сёткасько. − Нош шунды пуксёнэн кызьы? − выльысь юаз Пичи принц. Со угось ас юанэзлы умой валэктон кылытэк уз буйга."], "p": 222}, {"t": "text", "c": ["− Луоз тыныд шунды пуксён но.", "(—)", "Нырысь ик тупамон вакытэз возьмано. Со бордын ик кивалтӥсьлэн умой визь-кенешез луэ."], "p": 223}, {"t": "text", "c": ["− Нош ку сыӵе вакыт вуоз?"], "p": 224}, {"t": "text", "c": ["− Гм, гм, − вазиз король, календарез усьтыса. − Со вуоз. гм... гм... туннэ ӝытазе сизьым час но ньыльдон минутэ вуоз."], "p": 225}, {"t": "text", "c": ["Пичи принц нош ик вушйиз.", "Татын но шунды пуксёнэз мылпотэмъя уд адӟы вылэм!", "Солы нош ик мӧзмыт луиз."], "p": 226}, {"t": "text", "c": ["− Мынам кошкон дыры вуиз, − вераз со корольлы. (—)"], "p": 227}, {"t": "text", "c": ["− Кыль! − вазиз король. Со угось кылзӥсь сюремлы лӧптэм ни вал. − Кыль, мон тонэ министр каро."], "p": 228}, {"t": "text", "c": ["− Кыӵе министр?"], "p": 229}, {"t": "text", "c": ["− Ну… шуом, юстициен."], "p": 230}, {"t": "text", "c": ["− Но кинэ татын судить карод?"], "p": 231}, {"t": "text", "c": ["− Оло, шедёз, − шуиз король. Мон вань музъемме ӧй адӟы на. Мон пересь ини, пыдын ветлыны секыт. Нош кортуробо возьыны инты ӧвӧл. Пичи принц мыкырскиз но планеталэн сопал дураз учкиз. − Мон учки ни, − черетскиз со. − Отын но улӥсез ӧвӧл."], "p": 233}, {"t": "text", "c": ["− Соку астэ ачид судить кар, − вераз король.", "− Муртэ сярысь таиз секытгес.", "(—) Астэ шонер судить карыны быгатӥд ке, тон туж визьмо адями луод."], "p": 234}, {"t": "text", "c": ["− Асме ачим судить карыны мон мукет интыын но быгато, − вераз Пичи принц. (—)"], "p": 235}, {"t": "text", "c": ["− Гм, гм… − вазиз король. − Мынам планетаям кытын ке пересь комак улэ, кадь.", "Уйёсы мон куаразэ кылӥсько.", "Вот сое судить карод. Дырын-дырын «виыны» гожты,", "(—) собере приговордэ вошъя, «улэп кельтыны» кар. Утёно пересь комакез, со ведь асьмелэн одӥг гинэ."], "p": 236}, {"t": "text", "c": ["− Мон виён приговор гожъяны уг яратӥськы, − вераз Пичи принц. − Мыным кошкыны дыр вуэмын."], "p": 237}, {"t": "text", "c": ["− Ӧвӧл, − вазиз король."], "p": 238}, {"t": "text", "c": ["Пичи принц сюрес вылэ потыны дасяськем ни вал. Но солы пересь король маке жаль потӥз."], "p": 239}, {"t": "text", "c": ["− Тӥляд величестводы, − вазиз со. − Тӥ сямен луон понна мыным визьмо косон сётэлэ вал.", "Кылсярысь, монэ али ик сюрес вылэ потыны косэлэ.", "Вакытэз но ӵапак тупамон…"], "p": 240}, {"t": "text", "c": ["Король ӧз вазьы. Пичи принц лулскиз но сюрес вылэ потӥз."], "p": 241}, {"t": "text", "c": ["− Тонэ посолэ юнматӥсько, − солэн сьӧраз дыртыса вазиз король."], "p": 242}]}