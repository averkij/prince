{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "11", "p": 243}, {"t": "text", "c": ["Тусызъя со вормисе потӥз кадь."], "p": 243}, {"t": "text", "c": ["Нош Пичи принц сюрес вылысен ини малпаз: «Та мӧйы адямиос валантэмесь ик»."], "p": 244}, {"t": "text", "c": ["Кыкетӥ планетаын данэз яратӥсь адями улэ вылэм."], "p": 246}, {"t": "text", "c": ["− О, монэ данъясь вуиз! − вазиз со, Пичи принцез кыдёкысен ик адӟыса."], "p": 247}, {"t": "text", "c": ["(—) − Ӟеч но бур! − вазиз Пичи принц. − О, кыӵе аспӧртэм тӥляд шляпады."], "p": 249}, {"t": "text", "c": ["− Со данъясьёс азьын йыбыртъяны умой тупа.", "(—)", "Только татчы ветлӥсь ӧвӧл…"], "p": 250}, {"t": "text", "c": ["(—)"], "p": 251}, {"t": "text", "c": ["Кидэ чаб, − куриз данъяськись."], "p": 252}, {"t": "text", "c": ["Пичи принц чабиз.", "Данъяськись шляпазэ басьтӥз но куно азе йыбырттӥз."], "p": 253}, {"t": "text", "c": ["«Пересь король дорын сярысь татын шулдыргес», − малпаз Пичи принц. Собере нош ик кизэ чабиз. Данэз яратӥсь, шляпазэ ӝутыса, нош но нош йыбырттӥз."], "p": 254}, {"t": "text", "c": ["Озьы ог дас вить минут кыстӥськиз. Пичи принцлы со акыльтыны кутскиз. − Мар лэсьтоно шляпадэ уськытон понна? − юаз со."], "p": 256}, {"t": "text", "c": ["Но данъяськись адями сое ӧз кылы.", "Сыӵеос угось ушъямез гинэ ярато. − Тон зэмзэ ик-а монэ данъяськод? − юаз со Пичи принцлэсь."], "p": 258}, {"t": "text", "c": ["− Кызьы со − данъяськод?"], "p": 259}, {"t": "text", "c": ["− А вот кызьы: та планета вылын мон котькинлэсь чебер, коштан, узыр но самой визьмо адями."], "p": 260}, {"t": "text", "c": ["− Но ведь татын, тон сяна, мукет улӥсь ӧвӧл ни ук!"], "p": 261}, {"t": "text", "c": ["− Ӵок, ойдо. Озьы ке но, шумпотты монэ, данъя!"], "p": 262}, {"t": "text", "c": ["− Данъясько, − шуиз Пичи принц, пельпумъёссэ ӝуткаса, − но шумпотонэз вань шат отын?"], "p": 263}]}