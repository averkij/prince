{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "12", "p": 264}, {"t": "text", "c": ["Со данъяськыны яратӥсь адями дорысь пегӟиз."], "p": 264}, {"t": "text", "c": ["«Паймод та мӧйыослы − валантэмесь», − малпаз со, сюрес вылэ потыкуз."], "p": 265}, {"t": "text", "c": ["Мукетаз планетаын улӥсь − юись вал.", "Пичи принц со дорын кема ӧз улы. Мылкыдыз сӧриськыса, кошкиз."], "p": 267}, {"t": "text", "c": ["Пичи принц вуыку, юись, бутылкаос шоры учкыса, пуке вал. Бутылкаос радэн-радэн сыло. Вань отын бушъёсыз но, тыроосыз но. − Ма тон кариськод? − ӝожмыт тусын юаз Пичи принц."], "p": 269}, {"t": "text", "c": ["− Юисько, − ӝожмыт тусын вазиз юись."], "p": 270}, {"t": "text", "c": ["− Малы?"], "p": 271}, {"t": "text", "c": ["− Вунэтон понна. − Мае вунэтон понна? − юаз Пичи принц: со юисез жаляны кутскиз."], "p": 273}, {"t": "text", "c": ["− Возьытме вунэтон понна, − йырзэ уллань лэзьыса, будэтӥз юись."], "p": 274}, {"t": "text", "c": ["− Нош малэсь тыныд возьыт? − юаз Пичи принц: куанерлы туж юрттэмез потӥз."], "p": 275}, {"t": "text", "c": ["− Юэмелы возьыт, − валэктӥз юись. Собере чылкак шып кариськиз."], "p": 276}]}