{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "14", "p": 327}, {"t": "text", "c": ["− Мынам сяськае вань, − вераз со. − Мон со вылэ ӵуклы быдэ ву киськасько. Мынам куинь вулканэ вань. Мон соосыз арнялы быдэ тазатӥсько. Кысэмзэ но.", "Угось улонын олома но луэ.", "Озьы вулканъёсылы но, сяськаяелы но мон маке ӟечсэ лэсьтӥсько. Мон кулэ соослы.", "Нош кизилиослы тон чылкак пайдатэм ук…", "Йӧно адями ымзэ усьтэм ик вал, но пумит вераны кыл ӧз шедьты. Пичи принц со дорысь кошкиз."], "p": 327}, {"t": "text", "c": ["«Зэм но, мӧйы адямиос − йӧспӧртэм адямиос», − сюрес вылысен аслыз ачиз вераз со."], "p": 328}, {"t": "text", "c": ["Витетӥез планета туж тумошо вал. Мукетъёсыз сярысь чылкак пичи.", "Отчы фонарь но фонарь ӝуатъясь гинэ тэриллям.", "Малы кулэ соос татын? Пичи принц нокызьы но ӧз вала. Угось инме ышем пичи планетаын юртъёс но ӧй вал, улӥсез но. Озьы ке но малпаз: «Королен, данъяськисен, йӧнъяськисен но юисен ӵошатыса, фонарь ӝуатъясь сокем лэсянтэм ӧвӧл. Солэн ужаз кыӵе ке пайдаез но вань.", "Фонарь югдэ ке, выль кизили яке сяська усьтӥське кадь.", "Кысыкуз нош, кизили яке сяська умме усе."], "p": 331}, {"t": "text", "c": ["Чебер уж. Нош чебер ке − пайдаё»."], "p": 332}, {"t": "text", "c": ["Планета доры вуыкуз, Пичи принц фонарь ӝуатъясьлы йыбырттӥз. − Ӟечбур! − шуиз со. − Малы али фонарьдэ кысӥд?"], "p": 334}, {"t": "text", "c": ["− Озьы вераськемын, − вераз фонарь ӝуатъясь.", "− Ӟеч нуналэн!"], "p": 335}, {"t": "text", "c": ["− Кызьы вераськемын?"], "p": 336}, {"t": "text", "c": ["− Фонарез кысыны.", "Ӟеч ӝытэн! Соку ик фонарьзэ нош ӝуатӥз."], "p": 338}, {"t": "text", "c": ["− Али малы нош ик ӝуатӥд?"], "p": 339}, {"t": "text", "c": ["− Озьы вераськемын."], "p": 340}, {"t": "text", "c": ["− Уг валаськы, − танытэк вераз Пичи принц."], "p": 341}, {"t": "text", "c": ["− Валанэз но ӧвӧл, − шуиз фонарь ӝуатъясь. − Вераськемын − пуктэмын. Ӟеч нуналэн!"], "p": 342}, {"t": "text", "c": ["Фонарьзэ нош ик кысӥз."], "p": 343}, {"t": "text", "c": ["Собере, горд кечато ныркышетэныз нюлам кымыссэ ӵушылыса, вераз:"], "p": 344}, {"t": "text", "c": ["− Секыт мынам уже.", "Азьлогес солэн нодэз вал. Ӵукъёсы фонарьме кысылӥ, ӝытъёсы ӝуатылӥ.", "Нуназе шутэтскылӥ, уйин изьылӥ… − Нош берло вераськемды воштӥськиз шат? − Ӧз, − шуиз фонарь ӝуатъясь. − Ужпум мукет бордын.", "Планетае арысь аре шаплыгес берганы кутскиз, нош чаклам уж азьвыл сямен ик кылиз."], "p": 346}, {"t": "text", "c": ["− Нош кызьы-о табере?"], "p": 347}, {"t": "text", "c": ["− А вот озьы. Планета ас котыртӥз минут куспын берытске. Шутэтскыны одӥг секунд но дыр уг кыльы ни. Фонарьме минут куспын кысӥсько но, ӝуатӥсько но."], "p": 348}, {"t": "text", "c": ["− Кыӵе маскара!", "Озьыен, тынад нуналэд одӥг минут гинэ кыстӥське!"], "p": 349}, {"t": "text", "c": ["− Маскараез ӧвӧл, − пумит вераз фонарь ӝуатъясь.", "− Асьмеос вераськытозь, быдэс толэзь ортчиз ини."], "p": 350}, {"t": "text", "c": ["(—)"], "p": 351}, {"t": "text", "c": ["Озьы. Куамын минут.", "Куамын нунал.", "Ӟеч ӝытэн!"], "p": 352}, {"t": "text", "c": ["Со нош ик фонарьзэ ӝуатӥз."], "p": 353}, {"t": "text", "c": ["Пичи принцлы фонарь ӝуатъясь уката кельшыны кутскиз. Сётэм кылзэ быдэсъямез понна. Аслаз планетаез тодаз лыктӥз. Отын со шунды пуксёнэз уно пол адӟон понна пуконзэ интыысьтыз интые вошъялляз.", "Эшезлы юрттоно кариськиз. − Кылзы ай, − шуиз со. − Тодско мон, мар кароно. Шутэтскемед потыку…", "− Мынам шутэтскеме котьку ик потэ, − вераз фонарь ӝуатъясь."], "p": 355}, {"t": "text", "c": ["(—)"], "p": 356}, {"t": "text", "c": ["− Тынад планетаед туж пичи, − будэтӥз Пичи принц. − Куинь пол вамыштыса, сое котыртод. Тон весь мын шунды сьӧры. Мын но мын… Нуналэд соку кема кыстӥськоз… − Пайдаез солэн ӧжыт, − валэктӥз фонарь ӝуатъясь.", "− Мон ведь изёнэз но туж яратско."], "p": 358}, {"t": "text", "c": ["− Соку ужпумед урод, − жаляз сое Пичи принц."], "p": 359}, {"t": "text", "c": ["− Алама, − юнматӥз фонарь ӝуатъясь.", "Собере, фонарьзэ кысыса, вазиз: − Выль нуналэн!"], "p": 361}]}