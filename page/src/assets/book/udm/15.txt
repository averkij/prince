{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "15", "p": 363}, {"t": "text", "c": ["«Вот адями, − сюрессэ азьланьтыса, малпаз Пичи принц, − вот адями, кудзэ король, данъяськись, юись но кизили «кузё» адӟонтэм карысалзы.", "Нош соос пӧлысь фонарь ӝуатъясь гинэ зэмос адями. Со угось ачиз сярысь гинэ уг сюлмаськы». Пичи принц лулӟиз: «Вот кинэн мон эшъяськысал, − малпаз со. − Но солэн планетаез туж пичи,", "кык мурт уз тэры…»", "Пичи принцлэн сюлмаз лушкем малпанэз улӥз на: та планетаын кызь ньыль час куспын со сюрс ньыль сю ньыльдон пол шунды пуксёнэз адӟысал!"], "p": 364}, {"t": "text", "c": ["Куатетӥез планета азьвылэз сярысь дас пол бадӟымгес вал.", "Отын пересь улэ вылэм. Со зӧк книгаос гожъя."], "p": 366}, {"t": "text", "c": ["− Учкы али,", "путешественник вуэм! − вазиз со. Пичи принцез адӟыса, ӧжытак шутэтскон понна Пичи принц ӝӧк вылэ пуксиз. Со уга кӧня ке шаерез ортчиз ини, жадиз."], "p": 368}, {"t": "text", "c": ["− Кытысь вуид? − юаз пересь."], "p": 369}, {"t": "text", "c": ["− Ма таӵе бадӟым книга та? − юаз Пичи принц.", "− Ма кариськоды тӥ татын?"], "p": 370}, {"t": "text", "c": ["− Мон географ, − шуиз пересь."], "p": 371}, {"t": "text", "c": ["− Ма со географ?"], "p": 372}, {"t": "text", "c": ["− Тодосчи. Географ тодэ, кытын кыӵе зарезьёс вань, кыӵе шуръёс бызё, городъёс, гурезьёс сыло, кыръёс кыстӥсько."], "p": 373}, {"t": "text", "c": ["− Макем паймымон! − вераз Пичи принц.", "− Вот таиз зэмос уж! Со географлэсь планетазэ котырак учкиз. Таӵе бадӟым планетаез адӟылэмез ӧй вал на."], "p": 375}, {"t": "text", "c": ["− Тӥляд планетады туж чебер, − вераз со. − Нош зарезьёсты вань-а?"], "p": 376}, {"t": "text", "c": ["− Уг тодскы, − шуиз географ."], "p": 377}, {"t": "text", "c": ["− О-о, − мылкыдыз сӥяса, вазиз Пичи принц.", "− Нош гурезьёсты вань-а?"], "p": 378}, {"t": "text", "c": ["− Уг тодскы, − выльысь вераз географ."], "p": 379}, {"t": "text", "c": ["− Нош городъёс, шуръёс, пустыняос?"], "p": 380}, {"t": "text", "c": ["− Таоссэ но уг тодскы."], "p": 381}, {"t": "text", "c": ["− Но тӥ географ ук!"], "p": 382}, {"t": "text", "c": ["− Озьы ик вань. Мон путешественник ӧвӧл, мон географ.", "(—)", "Путешественникъёс городъёсты, гуртъёсты, гурезьёсты, зарезьёсты, тыосты но пустыняосты усьяло-чотало.", "Географлы соин йырин ӧвӧл.", "Со кабинетысьтыз уг пота. Со путешественникъёслэсь верамзэс гожъя.", "Кин ке маке выльзэ, паймымонзэ ивортӥз ке, географ со адями сярысь мукетъёслэсь юалляське: со путешественник оскымон-а ӧвӧл-а?"], "p": 383}, {"t": "text", "c": ["− Малы?"], "p": 384}, {"t": "text", "c": ["− Путешественник пӧяз ке, учебникын ваньмыз сураськоз.", "Озьы ик мултэссэ юись сюресчиен но умойтэм луоз."], "p": 385}, {"t": "text", "c": ["− Таиз нош малы умойтэм?"], "p": 386}, {"t": "text", "c": ["− Юисьлэн син азяз одӥг арбери кык адӟиське.", "Шуом, одӥг гурезь сылэ, нош со кык адӟоз."], "p": 387}, {"t": "text", "c": ["− Мон одӥг адямиез тодылӥ… Солэсь ӟеч сюресчи пӧрмысал, − ивортӥз Пичи принц."], "p": 388}, {"t": "text", "c": ["− Озьы, дыр.", "Но, шуом, путешественник − оскымон адями. Озьы ке но, солэсь верамзэ эскероно на."], "p": 389}, {"t": "text", "c": ["− Кызьы эскероно? Солэн ветлэм интыяз ветлоно-а мар-а?"], "p": 390}, {"t": "text", "c": ["− Ӧвӧл.", "Озьы акылес.", "Мукет сямен кулэ: ветлэм-адӟем интыысьтыз кыӵе ке арбери мед ваёз.", "Шуом, со выль гурезь усьтӥз. Отысь бадӟым из мед ваёз."], "p": 391}, {"t": "text", "c": ["Со куспын географ куалектыса вазиз:"], "p": 392}, {"t": "text", "c": ["− Тон ачид но сюресчи ук! Кыдёкысь вуид.", "Планетаед сярысь мадьы вал. Со зӧк книгазэ усьтӥз, карандашсэ вӧлӥз.", "Угось путешественникъёслэсь веросъёссэс нырысь карандашен гожъяло. Собере ини, адӟем-шедьтэм арбериен юнматэм бере, чернилаен гожто…"], "p": 394}, {"t": "text", "c": ["− Мон тонэ кылзӥсько, − шуиз географ."], "p": 395}, {"t": "text", "c": ["− Ну, мынамаз номыр но паймымонэз ӧвӧл, − вераз Пичи принц. − Планетае туж пичи. Куинь вулканэ вань.", "Одӥгез кемалась кысэмын ини.", "Но улонын котьма но луылэ.", "− Озьы, котьма но луылэ, − соглаш луиз географ."], "p": 396}, {"t": "text", "c": ["− Вань на сяськае."], "p": 397}, {"t": "text", "c": ["− Сяськаосты ум пусйиське, − шуиз географ."], "p": 398}, {"t": "text", "c": ["− Малы?!", "Со туж чебер ук. − Сяська − со лякыт арбери. Уйвӧт кадь. «Эфемерной» шуо сое."], "p": 400}, {"t": "text", "c": ["− Кызьы − эфемерной?"], "p": 401}, {"t": "text", "c": ["− Географи книга туж дуно, − валэктӥз географ.", "− Со ноку но уг вужмы.", "Гурезь, шуом, интыысьтыз уз вошъяськы.", "Зарезь уг куасьмы.", "Ми сыӵеоссэ гинэ гожъяськомы."], "p": 402}, {"t": "text", "c": ["− Кысэм вулканъёс улӟыло ук! − сое куспетӥ кариз Пичи принц.", "− Ма со «эфемерной»?"], "p": 403}, {"t": "text", "c": ["− Ужа-а вулкан, кысэмын-а −географлэн отын ужез ӧвӧл, − вераз географ. − Кулэ одӥгез: гурезь. Со уг вошъяськы. − Нош кызьы валано «эфемерноез»? − эшшо юаз на Пичи принц. − Со угось ас юанзэ котьку но пумаз вуттыны тырше. − Эфемерной − со ненег арбери."], "p": 405}, {"t": "text", "c": ["Туннэ вань, ӵуказе − ӧвӧл."], "p": 406}, {"t": "text", "c": ["− Озьыен, мынам сяськае ӝоген быроз?"], "p": 407}, {"t": "text", "c": ["− Шонер."], "p": 408}, {"t": "text", "c": ["«Мынам чебере но шумпотонэ, озьыен, ӝоген быроз», − аслыз ачиз вераз Пичи принц. Улонысь секыт учыр пумитэ но султыны уз быгаты. Солэн угось чылкак ньыль венез гинэ вань.", "Нош мон сое куштӥ, планета вылам чылкак огназ кельтӥ.", "Со кельтэм сяськазэ нырысьсэ жаляз.", "Собере ӧжытак юнматскыса юаз:"], "p": 409}]}