{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "16", "p": 410}, {"t": "text", "c": ["− Табере кытчы мыныны дэмласькоды мыным?"], "p": 410}, {"t": "text", "c": ["− Музъем нимо планетае ветлы, − косӥз географ. − Со планета сярысь умой вераськонъёс ветло.", "Пичи принц сюрес вылэ потӥз. Но солэн малпаназ кельтэм сяськаез бергаз. Тӥни озьы со сизьыметӥ планетае вуиз. Со Музъем вал."], "p": 413}, {"t": "text", "c": ["Музъем огшоры планета ӧвӧл.", "Со вылын сю дас одӥг король лыдъяське (сьӧд адямиослэсьсэ но вераса), сизьым сюрс географ, укмыс сю сюрс байлык утчась, сизьым но ӝыны миллион юись, куинь сю дас одӥг миллион данъяськись."], "p": 414}, {"t": "text", "c": ["Мукет сямен вераса, мӧйыослэн лыдзы кык миллиардозь вуэ. Музъемлэсь бадӟымлыксэ возьматэ тани ма но. Электричествоез тодэмзылэсь азьвыл музъем вылын ньыль сю куатьтон кык сюрс вить сю дас одӥг фонарь ӝуатъясь ужаз."], "p": 415}]}