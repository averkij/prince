{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "18", "p": 442}, {"t": "text", "c": ["− Мон валантэмзэ но валасько, − вераз кый."], "p": 442}, {"t": "text", "c": ["Собере кыкназы ик чалмизы."], "p": 443}, {"t": "text", "c": ["Пустыняез ваменак ортчыса, Пичи принц одӥг муртэ но ӧз пумита.", "Одӥг кӧдэктэм пичи сяська гинэ азяз шедиз.", "− Ӟечбур, − вазиз солы Пичи принц."], "p": 445}, {"t": "text", "c": ["− Ӟечбур, − шуиз сяська. − Нош адямиос кытын? − лачмыт юаз Пичи принц."], "p": 447}, {"t": "text", "c": ["Куке но, азьвыл аръёсы, сяська вӧзтӥ караван ортчем."], "p": 448}, {"t": "text", "c": ["Сое ик тодаз ваиз сяська. − Ах, адямиос? Соос куать-а сизьым-а гинэ вал.", "Огпол, кемалась ини, мон соосыз адӟи.", "Нош кытысь утчано − уг тодскы.", "Соосыз тӧл нуллэ.", "Выжызы уга ӧвӧл. Умойтэм озьы."], "p": 449}]}