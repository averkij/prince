{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "20", "p": 459}, {"t": "text", "c": ["− Огнам…нам...нам... − вазиз гурезь."], "p": 459}, {"t": "text", "c": ["«Кыӵе валантэм планета, − малпаз Пичи принц. − Чылкак кӧс, йыло-изо но кузьыт.", "Татын улӥсьёслэн уг тырмы, лэся, валанзы. Ма вазиськод, сое ик верало…", "Нош мынам шумпотонэ − чебер сяськае − вераськыны ачиз нырысь кутскылэ»."], "p": 460}, {"t": "text", "c": ["Кема вамышъяз Пичи принц луо вылтӥ. Вырйылъёсты, лымы йыло гурезьёсты ортчиз. Озьы сюрес дуре вуиз.", "Нош вань сюресъёс адями доры нуо."], "p": 462}, {"t": "text", "c": ["− Ӟеч нуналэн, − вазиз со."], "p": 463}, {"t": "text", "c": ["Со азьын сад усьтӥськиз. Отын тросаз − сяськаос. Розаос."], "p": 464}, {"t": "text", "c": ["− Ӟеч нуналэн, − вазизы розаос."], "p": 465}, {"t": "text", "c": ["Пичи принц чылкак паймиз: садысь сяськаос солэн сяськаезлы кельшо."], "p": 466}, {"t": "text", "c": ["− Кинъёс тӥ? − юаз паймыса. − Ми − розаос, − валэктӥзы сяськаос."], "p": 468}, {"t": "text", "c": ["− Вот кызьы… − шыпыртӥз Пичи принц."], "p": 469}]}