{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "23", "p": 546}, {"t": "text", "c": ["− Ма кулэ соослы, соос асьсэос но уг тодо, − вераз стрелочник.", "− Вагонъёсын соос изё яке вушйылыса пуко.", "Нылпиос гинэ, нырзэс пияла борды шымыртыса, укноос дорын сыло."], "p": 546}, {"t": "text", "c": ["− Озьы, нылпиос гинэ тодо, ма кулэ соослы, − вераз Пичи принц.", "− Соос ӟустари мунёзылы вань сюлэмзэс сёто. Со понна ик соослы мунё туж дуно потэ. Нош талад ке − бӧрдо…", "− Со бордын ик соослэн шудзы, − шуиз стрелочник."], "p": 547}, {"t": "text", "c": ["− Ӟеч нуналэн, − вазиз Пичи принц."], "p": 549}, {"t": "text", "c": ["− Ӟеч нуналэн, − шуиз вузкарись."], "p": 550}, {"t": "text", "c": ["Со сюэз юзматӥсь выль пилюляосын вузкаре вал. Одӥгзэ ньылӥськод ке, быдэс арня ву юэмед уз поты."], "p": 551}, {"t": "text", "c": ["− Малы соосты вузаськод? − юаз Пичи принц. − Солэн пайдаез туж бадӟым, − ивортӥз вузкарись. − Со дырез шыръяны юрттэ. Экономистъёслэн чакламзыя, одӥг пилюля арня куспын витьтон куинь минутэз шыръяны юрттоз."], "p": 553}]}