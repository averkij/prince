{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "26", "p": 614}, {"t": "text", "c": ["− Нош мыным маке кышкыт, − лулӟыса верай мон. Но со косӥз:"], "p": 614}, {"t": "text", "c": ["− Тыныд уж борды кутсконо.", "Машинаед доры мын.", "Мон тонэ татын возьмало.", "Ӵуказе ӝыт лыкты…", "Но мынам сюлэмшугъяськонэ ӧз кулэсмы.", "Ӟичы тодам лыктӥз.", "Ас бордад кинэ ке дышетӥськод ке, берлогес со сэрен бӧрдоно но луэ."], "p": 615}, {"t": "text", "c": ["Куйылы матынгес вашкала аръёсы ӝутэм из борддор сылэ. Со куашкамын ини.", "Ӵуказеяз ӝыт ужме быдтэм берам мон нош ик куйы доры вамыштӥ. Кыдёкысен ик адӟи: Пичи принц пыдзэ лэзьяса, из борддор вылын пуке.", "Матэгес вуэм берам куаразэ но кылӥ. Со кинэн ке но вераське вал."], "p": 617}, {"t": "text", "c": ["− Вунэтӥд шат монэ? − Со учыр татын ӧй вал. Солы кин ке маке вераз, вылды. Пичи принц пумитаз куаретӥз:"], "p": 619}, {"t": "text", "c": ["«Ӧй вал… Мукет интыын…»", "Мон шаплыгес вамыштӥ.", "Но борддор дорысь нокинэ но ӧй адӟы. Ӧй но кылы.", "Со куспын Пичи принц кинлы ке нош ик вераз:"], "p": 620}, {"t": "text", "c": ["− Ну, конешно. Мынэсьтым пытьыме тон луо вылысь шедьтод.", "Соку тӥни возьма.", "Мон отчы уйин вуо."], "p": 621}, {"t": "text", "c": ["Борддорозь кызь метр гинэ кылиз. Озьы ке но, мон номыре но ӧй адӟы на."], "p": 622}, {"t": "text", "c": ["Кема чалмыт улэм бераз Пичи принц юаз:"], "p": 623}, {"t": "text", "c": ["− Нош тынад ядэд кужмо-а?", "Монэ кема уд-а курадӟыты?"], "p": 624}, {"t": "text", "c": ["Мынам сюлмы шымырскиз. Дугдӥ. Мон номырзэ но ӧй вала на."], "p": 625}, {"t": "text", "c": ["− Табере кошкы, − косӥз Пичи принц. − Мон васько."], "p": 626}, {"t": "text", "c": ["Мон уллань учки но, сюлмы ик пилиськиз кадь!", "Борддорлэн улӥяз луо вылэ ӵуж кый бинялтӥськем. Йырыз Пичи принц пала урдэмын. Со туж кышкыт кый, куртчиз ке, ӝыны минут ортчыса кулод.", "Мон кисыысьтым револьверме поттӥ но бызьыса кый доры мынӥ. Но кый, пыд куараме кылыса, луо вылтӥ чилектыса гылӟиз но изъёс вискы ышиз."], "p": 627}, {"t": "text", "c": ["Борддор азе ӵапак дыраз вуиз. Кунултӥз кырмыса, Пичи принцез му вылэ васькытӥ. Солэн кӧсэктэм ымнырыз лымылэсь но тӧдьы адске."], "p": 628}, {"t": "text", "c": ["− Мар малпад тон, пияш! − вази мон. Ма учырен кыйен вераськиськод?"], "p": 629}, {"t": "text", "c": ["Мон солэсь зарни шарфсэ сэрттӥ, пельдорзэ вуэн коттӥ. Ымаз ӧжытак ву лэзи. Нош мукет юанъёс сёткаме ӧйлась ни.", "Со мон шоры дыректыса учкиз но чырты котырам ӟыгырскиз."], "p": 630}, {"t": "text", "c": ["Солэн сюлэмыз ыбем тылобурдолэн кадь тэтчаз.", "Вераз мыным: − Машинадэ тупатэмедлы туж шумпотӥсько, табере бертыны но быгатод…", "− Нош тон кытысь сое тодскод?!"], "p": 632}, {"t": "text", "c": ["Аслобетме тупатэме сярысь мон вераса ӧй вутты вал. Малпай гинэ. Угось ачим но осконме ыштӥ ни вал."], "p": 633}, {"t": "text", "c": ["Пичи принц юанэлы валэктон ӧз сёты. Вераз гинэ:"], "p": 634}, {"t": "text", "c": ["− Туннэ мон но дорам берто. Собере ӝожмыт куараен будэтӥз: − Мынам доре кыдёкынгес… Сюрес но секытгес…", "Татын ваньмыз валантэм вал.", "Мон сое, пичи нуныез сямен, ӟыгыртӥ. Нош со ки улысьтым кытчы ке кошке, сылме кадь…", "Со, мур малпаськыса, кытчы ке кыдёке, палэнэ учкиз."], "p": 637}, {"t": "text", "c": ["− Мон кие пичи такаед кылёз…", "Солы ящик но. Нырос но…", "Со мӧзмыт мынектӥз."], "p": 638}, {"t": "text", "c": ["Мон отын кема сылӥ на.", "Пичи принц ӧжытак буйгаз кадь, валамон дуннее берытскиз."], "p": 639}, {"t": "text", "c": ["− Кышкад-а, пияш?", "Бен кызьы уд кышка!", "Нош со шыпытак серектӥз но вераз:"], "p": 640}, {"t": "text", "c": ["− Таиз мар ай… Туннэ ӝытазе мыным кышкытгес луоз…", "Сюлэмы мынам нош ик йӧӟектӥз.", "Мар малпан возе со йырвизьмаз? Шат мон ноку но уг кылы ни солэсь серекъям куаразэ?", "Солэн куараез мыным − пустыняысь ошмес выллем."], "p": 641}, {"t": "text", "c": ["− Пияш, серекъям куарадэ туж потэ на кылзэме… Но со вераз:"], "p": 642}, {"t": "text", "c": ["− Туннэ уйин ар тырмоз.", "Мынам кизилие ӵапак усем вадьсам луоз.", "− Кылзы, пияш. Ведь со ваньмыз − кый но, кизилиен пумиськон но − шӧтэм уйвӧт?"], "p": 643}, {"t": "text", "c": ["Нош со ӧз вазьы."], "p": 644}, {"t": "text", "c": ["− Тужгес но кулэез, − вераз ӧжыт улыса, − со мае синмын уд адӟы."], "p": 645}, {"t": "text", "c": ["− Соиз озьы…", "− Сяськаен сямен ик со.", "Тынад яратоно сяськаед кытын ке ӝужа ке, быдэс ин шулдыргес адӟиське. Вань кизилиос югытгес пишто кадь. − Соиз озьы… (—) − Куйыэн но озьы. Монэ сектакуд, ву крезьгур сямен жингыртӥз. Малы? Бергась сюрылы но гозылы луыса… Тодад возиськод-а на сое? Ву туж ческыт вал. − Соиз озьы…", "− Уйин учкод тон инме.", "Мынам кизилие туж пичи, сое уд адӟы.", "Но озьы умойгес, дыр.", "Та дырозь со тон понна огшоры кизили вал.", "Нош табере тон вань кизилиосты яратод,", "соос тыныд эш луозы. Собере мон тыныд маке салам кузьмало.", "Со серектӥз."], "p": 648}, {"t": "text", "c": ["− Эх, пияш, пияш, серекъякуд кыӵе мон тонэ яратӥсько!"], "p": 649}, {"t": "text", "c": ["− Со ик луоз кузьыме… Колодчаысь ву сямен…", "− Кызьы озьы?"], "p": 650}, {"t": "text", "c": ["− Котькуд адямилэн аслаз кизилиез вань.", "Кыдёке потэм сюресчилы со шонер сюрес возьматэ. Мукетъёсызлы − огшоры сюсьтыл.", "Тодосчилы − тодон-валанэз будэтон уж, узырлык утчасьлы − зарни. Но соос понна кизилиос лултэм кылёзы.", "Нош тынад кизилиосыд чылкак мукет луозы…", "− Кызьы озьы?"], "p": 653}, {"t": "text", "c": ["− Учкод инме уйин, нош отын одӥгез кизили мынамез луоз. Серекъясь эшедлэн кизилиез. Соку тыныд вань кизилиос серекъялозы.", "Тынад серекъясь кизилиосыд луозы."], "p": 654}, {"t": "text", "c": ["Озьы вераса, со нош ик серектӥз."], "p": 655}, {"t": "text", "c": ["− Буйгам берад (дыр ортчемъя котькин но буйга) мыным но тау карод.", "Ачид но мыным котьку эш луод.", "Монэн ӵош ик серекъямед но потоз.", "Уйёсы укнодэ вӧлак усьтод но капчиен серектод.", "Нош эшъёсыд паймозы: малы, пе, та, уй инбам шоры учкыса, серекъя. Нош тон вералод соослы: «Кизилиос пала учкыку, мон котьку но серекъясько».", "Нош соос тонэ уз валалэ, йырвизьдэ ыштэмед кожалозы.", "Тӥни кыӵе умойтэм салам кузьмасько мон тыныд… Со нош ик серектӥз:"], "p": 657}, {"t": "text", "c": ["− Кизилиос интые мон тыныд быдэс воз чингыли гырлыосты, лэся, кузьмасько. Со нош ик серектӥз.", "Собере мур малпаськыса вераз:"], "p": 658}, {"t": "text", "c": ["− Вот мар… туннэ уйин… татчы эн ветлы…"], "p": 659}, {"t": "text", "c": ["− Мон тонэ огнадэ уг кушты. − Тон кожаськод, мыным секыт луоз. Кулӥсько но кожалод. Ма карод, озьы ини луэ со. Уг яра, эн ветлы. − Мон тонэ уг кушты."], "p": 662}, {"t": "text", "c": ["Сое нош ик маке но мур малпаськонэ уськытӥз. − Ужпум ведь со…кый бордын. Я тонэ со куртчоз… Кыйёс сыӵеесь, лекаськыны ярато. − Мон тонэ уг кушты. Со шӧдтэк шорысь буйгатскиз:"], "p": 666}, {"t": "text", "c": ["− Шонер, кык муртлы солэн ядэз уз тырмы…", "Та уе солэсь кошкемзэ мон ӧй шӧды. Куаретытэк вамышъяз.", "Шаплы но сэзь. Сутэм берам вераз:"], "p": 667}, {"t": "text", "c": ["− А-а, тон-а та… Собере ки бордам кырмиськиз.", "Сое маке но сюлэмшугъяськытэ вал."], "p": 669}, {"t": "text", "c": ["− Тыныд мон сьӧры мыныны уг яра вал.", "Тыныд шорам учкыны секыт луоз.", "Кулӥсько, кожалод. Но со шонер уз лу… Мон ӧй вазьылы. − Планетае угось… кыдёкын мынам… Нош мугоры секыт. Сое сьӧрам басьтэме уз луы…"], "p": 671}, {"t": "text", "c": ["Мон ӧй вазьылы."], "p": 672}, {"t": "text", "c": ["− Вуж вылтыр-кӧмез куштэм кадь гинэ луоз со.", "Номыр ӝожмытэз уз лу. Мон ӧй вазьылы. Солэн мылкыдыз ӧжытак лябӟиз кадь.", "Озьы ке но, юнматскыны тыршиз:"], "p": 674}, {"t": "text", "c": ["− Тодскод-а, туж умой пӧрмоз.", "Отысен мон но кизилиос шоры учкыло. Вань кизилиос мыным колодча сюры сямен кырӟалозы.", "Монэ вуэн секталозы…", "Мон шып улӥ."], "p": 675}, {"t": "text", "c": ["− Малпа ай, кыӵе чебер суред луоз!", "Тынад вить сю миллион гырлыосыд луозы, мынам − вить сю миллион ошмесъёсы…", "Отӥяз со чалмиз, бӧрдыны кутскиз…", "− Я, тани вуим.", "Лэзь монэ огнаме эшшо одӥг вамыш палэнэ лэсьтыны. Кышкаса, лэся, луо вылэ пуксиз. Собере вераз:"], "p": 678}]}