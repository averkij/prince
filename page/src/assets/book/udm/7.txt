{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Пичи принц", "p": 1}], "body": [{"t": "h2", "c": "7", "p": 118}, {"t": "text", "c": ["Минут куспын Францие ке лобыны луысал, соку ик шунды пуксёнэз но адӟылысалыд.", "Но Франция кыдёкын, туж кыдёкын.", "Нош Пичи принцлэн планетаяз шунды пуксёнэз адӟон понна кӧня ке вамыш гинэ лэсьтоно. Соку тон, мылыд потӥз ке но, нош но нош шунды пуксёнэз учкы…", "− Огпол мон нунал куспын шунды пуксёнэз ньыльдон куинь пол учки! Собере ӧжытак улыса ватсаз на: − Тодӥськод-а… туж мӧзмылэс дыръёсы мон шунды пуксёнэз учкыны яратско…", "− Озьыен, шунды пуксёнэз ньыльдон куинь пол учкон нуналад тыныд туж-туж мӧзмыт вал?"], "p": 118}, {"t": "text", "c": ["Но Пичи принц номыр ӧз вазьы."], "p": 119}, {"t": "text", "c": ["Витетӥ нуналаз такапи сэрен ик Пичи принцлэсь одӥг сюлэмшугъяськонзэ тодӥ.", "Мур малпаськем тусын со мынэсьтым юаз:"], "p": 121}, {"t": "text", "c": ["− Писпу куарез така сие бере, со сяськаез но сие, дыр?"], "p": 122}, {"t": "text", "c": ["− Со котьмае но сие."], "p": 123}, {"t": "text", "c": ["− Венё сяськаосыз но-а?"], "p": 124}, {"t": "text", "c": ["− Сыӵеоссэ но."], "p": 125}, {"t": "text", "c": ["− Нош ма понна соку веньёс будо? Мон сое ӧй тоды.", "Вылаз ик вераськыны но дыры ӧй вал: моторлэсь одӥг болтсэ нокызьы но вырӟытэме ӧйлась."], "p": 127}, {"t": "text", "c": ["Нош дыр уг возьма, юон вуэ быре ини. Нош вутэк ачид но бырод."], "p": 128}, {"t": "text", "c": ["− Ма понна веньёс будо?"], "p": 129}, {"t": "text", "c": ["Мон та Пичи принцлэсь йылолзэ тодӥ ини: одӥг юан ке сётӥз, пумозяз тодытэк уз дугды. Нош болт уг вырӟы.", "Керӟегъяськыса, ма сюрем, сое ик верай:"], "p": 130}, {"t": "text", "c": ["− Веньёс номырлы кулэ ӧвӧл. Соосыз лек сяськаос будэто."], "p": 131}, {"t": "text", "c": ["− Вот кызьы!"], "p": 132}, {"t": "text", "c": ["Со шып кариськиз. Собере вожзэ поттыса вераз:"], "p": 133}, {"t": "text", "c": ["− Уг оскиськы тыныд!", "Сяськаос лябесь. Лякытэсь.", "Но кужмо кариськемзы потэ, соин ик вень будэто. Кожало, веньёслэсь кышкалозы…", "Мон ӧй вазьы.", "Ас поннам малпай: «Та болт ӧз сётӥськы ик ке, мон сое молотэн шукко но пыргыто».", "Но малпаськонме нош ик Пичи принц уретӥз."], "p": 134}, {"t": "text", "c": ["− Тон малпаськод, сяськаос…", "− Ӧвӧл!", "Мон номыр но уг малпаськы.", "Огшоры верай.", "Уд адӟиськы-а мар-а? Мон туж кулэ уж лэсьтӥсько."], "p": 135}, {"t": "text", "c": ["Пичи принц шорам паймыса учкиз."], "p": 136}, {"t": "text", "c": ["− Кулэ уж?"], "p": 137}, {"t": "text", "c": ["Мон быдэсак вӧен наштаськемын, киям молот. Принц нош ик паймыса я мон шоры учке, я валантэм мотор пала. Машина солы туж шӧтэм адске, дыр."], "p": 138}, {"t": "text", "c": ["− Тон мӧйыос сямен вераськиськод!"], "p": 139}, {"t": "text", "c": ["(—)", "(—)"], "p": 140}, {"t": "text", "c": ["(—) Со туж вожзэ поттӥз, йырзэ ик сэзъялтӥз. Зарни йырсизэ тӧл турказ."], "p": 142}, {"t": "text", "c": ["− Мон одӥг планетаез тодӥсько. Отын ӵыж-горд ымныро господин улэ.", "Вань улытозяз со одӥг сяська но ӧз зынъя,", "огпол но кизилиос шоры ӧз учкылы.", "Номыр но ӟечсэ ӧз лэсьты, нокинэ но ӧз яраты. Лыдпусъёсты гинэ чоталляз. Ӵукнаысен ӝытозь шыпыртӥз: «Мон туж йӧно адями,", "нокинэ но ӧз яраты. Чылкак тон выллем ик. (—)", "Но со йӧно ӧй вал. Губи со."], "p": 144}, {"t": "text", "c": ["− Мар?"], "p": 145}, {"t": "text", "c": ["− Губи!"], "p": 146}, {"t": "text", "c": ["Вожез потэмен, Пичи принц кӧсэктӥз."], "p": 147}, {"t": "text", "c": ["− Сяськаослэн веньёссы миллион ар будо ини. Озьы ке но, миллион ар ӵоже ини ыжъёс соосыз сиё.", "Пайдаез ӧвӧл бере, малы сяськаос вень будэто? Сое тодон − кулэтэм уж шат?", "Малы ыжъёс но сяськаос дугдытэк керето? Сое валаны кулэ ук.", "Горд ымныро господинлэн арифметикаез сярысь со кулэгес уж.", "Мынам планета вылам нокытысь адӟымтэ сяська будэ. Нош ог ӵукна сое такапи сииз ке? Номырзэ валатэк-тодытэк. Соку ма кароно? Табере Пичи принц ӵыжектыса ик будэтӥз:"], "p": 149}]}