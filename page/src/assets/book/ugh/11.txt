{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 11", "p": 243}, {"t": "text", "c": ["Иль гьавкӏул мутиль, синна пурманни мукӏур вакӏаквазив ватиляквазив дикьле де ид."], "p": 243}, {"t": "text", "c": ["– Чгӏягъяжуб уй саб ильтте хвалажуб, – синце сав ужибсав Викӏазив талхъан, видагугьия."], "p": 244}, {"t": "text", "c": ["Кӏвиибиль дийльжив хӏирвихул тивле ужибсав, са уукӏе хвалазив адаме."], "p": 246}, {"t": "text", "c": ["– Гьара, нахе ду гапвикьи сгӏякьюнзив! – укӏулсав иль, гьихълеал Викӏазив талхъан теевидигун."], "p": 247}, {"t": "text", "c": ["Уукӏе хвалажуб уули, чуцце бикьул, гапбикьул биччихъуква. – Валгьитти, – укӏулсав Викӏазив талхъан. – Цӏацциб кьапӏа аквай иля!"], "p": 249}, {"t": "text", "c": ["– Вишлягьакьибзивли, чийкабигузиб саб ей, – укӏулсав уукӏе хвалазив.", "– Дамми салам гьаччибзив вишлягьакьиб, чийкабжиб кьапӏа, бикӏ гьакӏкабикьид.", "Чачӏу яне сабахьужубъя либакванаалея."], "p": 250}, {"t": "text", "c": ["– Вагь, хӏякьле? – укӏулсав Викӏазив талхъан: сивкӏаиль эгъаквалихьали."], "p": 251}, {"t": "text", "c": ["— Гьаре хъватIчидеха гьаре, — укIул сав укIехвалазив."], "p": 252}, {"t": "text", "c": ["Хъват чидехибсав Викӏазив талхъаннидиль.", "Уукӏе хвалазивлидиль бара ахъчигьабакьиб кьапӏа, бикӏ гьакӏкабакьибсав."], "p": 253}, {"t": "text", "c": ["– Их ухъна пачащубижи яниб тамашаллалква – ибт ухубсав Викӏазив талхъан. Гьибая хъват чидехибсавну. Уукӏе хвалазивлидиль, гьибая кьапӏа чийкабжиб, бикӏ гьакӏкабакьибсав."], "p": 254}, {"t": "text", "c": ["Хьу мулут дашиб сад сикъиль налттатбикьул. БитIиб саб иль ВикIазив талхъанни. – Кьапӏа чиикабкахъи се бакьидихьну? – укӏул хьай багъибсав ильдиль."], "p": 256}, {"t": "text", "c": ["Амма, уукӏе хвалазивли тӏама бакьиблясав.", "Уукӏе хвалажуб уули, саб гапбикьаххан акважиля тӏама бикьекьу. – У якьинне ду гапвакьи сгӏякьюнзивди? – укӏул хьайбагъибсав Викӏазив талхъанницциль."], "p": 258}, {"t": "text", "c": ["– Се бихвану иль – гап –викьи?"], "p": 259}, {"t": "text", "c": ["– Гапвикьи – бихва, у ей дийльжив сиккаллиже гӏюкьгӏяде, иля сикӏаллижи палтар дгӏюкьгӏясад, сикӏаллижи авданде, сикӏаллижи иля эгъала хвала саб укӏи дицце."], "p": 260}, {"t": "text", "c": ["– Гьекӏуну ей дильжиб у акважиля салте чачӏу либаква!"], "p": 261}, {"t": "text", "c": ["– Гьуква, сечӏу абихвану, ду ццгӏикьчигьакьабану, гапвакьа бара!"], "p": 262}, {"t": "text", "c": ["– Гапвикьулда кьанну, – укӏулсав Викӏазив талхъан, – итти се мурадну гапицциль?"], "p": 263}]}