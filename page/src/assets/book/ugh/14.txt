{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 14", "p": 327}, {"t": "text", "c": ["– Диля хиб угге, – укӏулсав, дудиль ихиже гьар ччавалла шин чикаттитӏид. Диля хид гӏяб тӏуупан, дудиль гьар ккае ихтте абдудинидикьид. Гӏябал дикьид, бгӏяххибзибчӏу.", "Се бакӏуну ччавал се бухилялиль.", "Диля тӏуупантаддия, диля уггилия пейда хиб, ду ихталла вагь агул.", "Гье дуумадди ицциль сечӏу пейда хибаква.", "Сееххузив инсан аъвахъунсав гьаизибли умцӏул, амма сечӏу гьаизиб баччиблясав. Викӏазив талхъан видагулсав."], "p": 327}, {"t": "text", "c": ["– Валлагь йиштте хвалажуб уй, битунне чгӏягъяжуб уй саб, – укӏулсав синце сав видагугьия."], "p": 328}, {"t": "text", "c": ["Хьуибиль ди гьакал тамашаллазиб бужиб саб. Сикӏаллижий биикӏа.", "Ихижиб са чаагъбал, чугъедикӏан суна кабааси гьасиб мусса тибле бужиб саб.", "Викӏазив талхъан гьегъевидагъи вихул ужиблясав, ццуппациб тесабжиляквазиб дильжиб, я хъулбе, я уй либаква муссанаб, чагъбал, чуугъедикӏван сили бажижубиль. Гьиба пикреухъун сав иль: \"Их инсан чгӏягъязив ухийя либ. Амма ид пачая, укӏе хвалазивъя, сеххузив инсанъя, уччузивъя дикьле чгӏягъязив авхибда. Ихиля гӏячильциль мгӏягӏне хиб.", "Ихидиль синна чагъ биикӏул мутиль – сакад цӏизиб ди биикӏул аагулсаб, цӏизиб угге бикӏул дикьле саб.", "Гье чаагъ бгӏяххале – дибал, угге дусси дидигулдикьле саб."], "p": 331}, {"t": "text", "c": ["Пакссиб гӏяче саб йилля. Якьинне мгӏямпгӏятлазиб саб, силикӏунулла пакле бгӏюкьяль дихьле\"."], "p": 332}, {"t": "text", "c": ["Их дильщу тавдиццул, пакле чуугъедикӏанай салам биччибсав ильдиль. – Валгьитти – укӏулсав. – Кӏена чагъ сили бгӏяххаттин удиль?"], "p": 334}, {"t": "text", "c": ["– Налттазиб вгӏягӏда дихьле, – укӏулсав чугъедикӏан.", "– Валгьитти."], "p": 335}, {"t": "text", "c": ["– Силля вгӏягӏдану?"], "p": 336}, {"t": "text", "c": ["– Чагъ бгӏиххи.", "Дгӏярххе гӏяхдухаб. Гьиба цӏиль бикӏубсав чаагъ."], "p": 338}, {"t": "text", "c": ["– На сили бикӏваттин иль?"], "p": 339}, {"t": "text", "c": ["– Налзиб вгӏягӏда де, – укӏулсав гьибая чуугъедгӏиххян."], "p": 340}, {"t": "text", "c": ["– Чисабаатулада, – укӏулсав Викӏазив талхъан."], "p": 341}, {"t": "text", "c": ["– Чисабатий се либну, – укӏулсав чуугъедикӏван. – Вгӏягӏда бихва вгӏягӏда. Валгьиттий."], "p": 342}, {"t": "text", "c": ["Цӏиль бгӏяххгӏибсав чаагъ."], "p": 343}, {"t": "text", "c": ["Гьиба итӏин къапнацциб ккатӏильциля натӏалжибзиб мгӏигая теуччиб, укӏулсав:"], "p": 344}, {"t": "text", "c": ["– Къиинназиб гӏяче саб диля.", "Талал мгӏягӏне липпихве йилля. Ччавалла чаагъ бгӏиххюль вихвад, дгӏярххе бикӏул.", "Бусалла бе ваццалаахъия калугун бихве диля, бусалла дучче бильссала ахъийя. – Гье на вгӏягӏда дикӏе бухи? – Вгӏягӏда дикӏе бухахе, – укӏулсав чуугъедикӏан. – Нале бала асаби!", "Ей диля ди, гьар дус бидгӏяхиб ччурсабиган бихул саб, гье вгӏягӏда бухале са дикьле тибал."], "p": 346}, {"t": "text", "c": ["– Себакьи дихьва гье? – укӏул хьайбагъибсав Викӏазив талхъаннидиль."], "p": 347}, {"t": "text", "c": ["– Дам се бакӏуну. Са мулутилля уччиб сухъ ччурсабигул саб ей ди. Налли аацӏечӏу вахт калугуннасаб диля. Гьар мулутилля бгӏиххгӏюльда дудиль чаагъ, гьиба цӏиль бикӏулда. Гьар мулутле бикӏул биххгӏюльда чаагъ."], "p": 348}, {"t": "text", "c": ["– Цӏатӏле аквайӏ", "Абхале иля яниб са мулутилля учӏиб бе бахьул бухилял саб!"], "p": 349}, {"t": "text", "c": ["– Сечӏу цӏацциб асаб, – укӏулсав чуугъедикӏан.", "– Нусса кӏена ицциля бац гъайдукӏул лидда."], "p": 350}, {"t": "text", "c": ["– Бацли бац?"], "p": 351}, {"t": "text", "c": ["– Гье. Гӏябцӏал мулут.", "Гӏябцӏале кабче.", "Дучче гӏях духабӏ"], "p": 352}, {"t": "text", "c": ["Гьибая чагъ бикӏубсав."], "p": 353}, {"t": "text", "c": ["Викӏазив талхъан чивгьибсав чуугъедикӏанниже, гӏяхтакиццул синна гъайижиль чивидадулгъунзив инсан. Гьантабдичиб саб Викӏазив талхъанни синдиль гута тинсин бикъул, гьиркабиику бегвала бахквильжмиат.", "Ей инсанни кумак бакьи бужилялде ибт ухубсав иль. – Ляввачӏе квану, – укӏулсав чуугъедикӏаннице. – Дам бакьизиб бакӏу: итти биккул мутиль вацалаахъи ажилял саб у..", "– Сикьиль ваццалаахъи биккулда кьатте, – укӏулсав чуугъедикӏан."], "p": 355}, {"t": "text", "c": ["Гъайижиль чивидухъаквалихьали, азгъинжуб липпихва."], "p": 356}, {"t": "text", "c": ["– Иля ди гьакал бикӏазиб саб, – укӏулсав Викӏазив талхъан, – гӏяб кканцле ахъи аагул саб иль. Налли бажиль саб сикьиль иже бегвала чибгьихъул ваши. Ваццалаахъи гьантасабкале, ташкаммавиццут у, бе башашихъи, ваше, ваше.. Итти биккугьатте бузбитӏахъи аагул саб бе. – Ильциб дамми пейда хибаква, – укӏулсав чуугъедикӏан.", "Дамми ей дуналциб гьис биккузиб бильсала саб."], "p": 358}, {"t": "text", "c": ["– Абхале таман бухуб саб илля къуллухъ, – укӏулсав Викӏазив талхъан."], "p": 359}, {"t": "text", "c": ["– Къуллухъ таман бухуб саб, – укӏул мукӏурвачӏибсав чуугъедикӏан.", "– Валгьитти! Цӏиль бгӏяххибсав чагъ."], "p": 361}]}