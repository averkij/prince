{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 15", "p": 363}, {"t": "text", "c": ["\" Нахе инсан, – укӏибсав синце сав Викӏазив талхъан, видагугьийя, – нахе инсанни сикӏал дукялягъехӏябихилялде – пачая, укӏе хвалазивъя, уччузивъя, сеххузивъя.", "Амма хӏясиб бакьале са их суна сав сикӏалицциль гьирассураквазив. Синна суна аквал салталлая пикре бикьудихьле ухийква\". Сигьтегьабатулсав Викӏазив талхъаннидиль. \"Нахицциля юлдаще ажий бухадиль, – ибле пикре сабеххул саб илля. – Амма ихиля ди гьакал бикӏазиб саб.", "Кӏвияли мусса хибаква ихттуб..\"", "Сав синичӏу мукӏурвачӏи ухубласав иль, сили гӏяхтакабиццулдиль их тамашаллазиб ди: гъануагъва сгӏяхӏатӏилля буккиб, азийли агъвдгӏящи агъвцӏалжина бахкви агулдихьле гьиркабику бегвала!"], "p": 364}, {"t": "text", "c": ["Экибиль ди, никваллазибижи вицӏатте хваладе.", "Ихтув хӏирвихулде дагъанаквал дгӏюцжуд китабте катиигузив ухъна."], "p": 366}, {"t": "text", "c": ["– Гьаракваӏ Сапариццивзив инсан сигъул! – укӏлсав их, Викӏазив талхъан тевидигун. Викӏазив талхъан устуллиже кижибсав, бара сигьтегьабатадаже. Кваттея сапаррицив ливле вихубле!"], "p": 368}, {"t": "text", "c": ["– Чинав укаттин? – укӏул хьайбагъибсав ухънадиль."], "p": 369}, {"t": "text", "c": ["– Ей се хвала китабну? – укӏулсав Викӏазив талхъан.", "– Яниб се бикьулдин иля?"], "p": 370}, {"t": "text", "c": ["– Ду гиугрупда, – укӏулсав ухъна."], "p": 371}, {"t": "text", "c": ["– Гиугруп ча вихвану?"], "p": 372}, {"t": "text", "c": ["– Гӏялим вихва, ухьубне, аакӏубе, шууме сикӏабха чинад хиджудиль дакӏузив."], "p": 373}, {"t": "text", "c": ["– Вагь, тамашаллазиб аквай! – укӏулсав Викӏазив талхъан.", "– Нале гIяхссиб гIяче! ГIяхле чивхьиб сав иль гиугрупла дильже. СукъучIу бахккубзиб аде или йитта пакссиб ди."], "p": 375}, {"t": "text", "c": ["[—] – Гье акиан букӏузиб ухьу либзиби яниб?"], "p": 376}, {"t": "text", "c": ["– Иль дамми ахху, – укӏулсав гиугруп."], "p": 377}, {"t": "text", "c": ["– Ваа.. – уукӏухъун укӏибсав Викӏазив талхъан.", "– Гье шууме лиди?"], "p": 378}, {"t": "text", "c": ["– Ахху – укӏулсав гьибая гиугруп."], "p": 379}, {"t": "text", "c": ["– Гье шагьарте, аакӏуубе, къумла авлукъе?"], "p": 380}, {"t": "text", "c": ["– Ильттея ахху дамми."], "p": 381}, {"t": "text", "c": ["– Гье гиугрупда укӏаттеква!"], "p": 382}, {"t": "text", "c": ["– Да гье, – укӏулсав ухъна. – Ду гиугрупда, сапарре вахьул дуна ччургьегъесаттигъузив инсан адану.", "Дамми гьакал бажиль саб налттажуб уй.", "Гиугруптаддиль абихвакьал шагьарте, аакӏубе, шууме, ухьубне, акианте лугун.", "Гиугруп – гьакал хвалазив инсан вихва, лаккат ухъи вахт аквазив.", "Синна ккабинитлиль виникавадулхъан их. Ихидиль сапарриль сабагъибжуб уй тӏалабсабакьиб, ихтаддиль гьаттильгужуд хабарте динкаттигу китабицце.", "Яхле налттазив чидилькӏа бухая гьабильгванне сикӏабухая тамашаллазиб хабар, гиугрупидиль итту янибжуб, бакӏужуб уй хьайхъайбигъу, ча инсаниль их сапарриль сагъибзив."], "p": 383}, {"t": "text", "c": ["– Сибакьи?"], "p": 384}, {"t": "text", "c": ["– Гье билик их сапарриль сагъибзивидиль ссункуб гьабильгви. Гьиба китабицциб сикӏалдище гьирассурдихва, гъудурмай агул.", "Гьиссилли буччузив ухая – илья бала бихва."], "p": 385}, {"t": "text", "c": ["– Сили?"], "p": 386}, {"t": "text", "c": ["– Силикӏунулла уччузивли сикӏалдище квикал тедидильганну.", "Гьиба, са дубалла муссан гиугрупидиль кве дуба динкаттигу китабицце."], "p": 387}, {"t": "text", "c": ["– Са инсан вакӏул вихвад дамми.. Их гӏяхссив сапарче ажиляде, – укӏулсав Викӏазив талхъан."], "p": 388}, {"t": "text", "c": ["– Бухий гье.", "Налли, яхле сапарче – гӏяхссив инсан виисакӏале, нате мутиль, хӏясиб бикьу ихи бахккубзиб, баччибзиб."], "p": 389}, {"t": "text", "c": ["– Сагъунне хӏясиб бикьуну? Бгӏякьун бихккуи?"], "p": 390}, {"t": "text", "c": ["– Сивкӏутну.", "Ильтта гьакал къиинал бихва.", "Якьиннзиб сабла кабиццахъа букӏул бихва синце.", "Масалали, яхле ихий хвалазиб дуба баччиб бухале, ихттуджуд хвалажуд къакъа сакъи биккай."], "p": 391}, {"t": "text", "c": ["Гиугруп бара дикӏе ухе:"], "p": 392}, {"t": "text", "c": ["– Ташкицци гьаре, уя сапарчедеква! Гьихъ муссанал сгӏякьюнзивде!", "Гьабильгвин гьаре иля ди сизибиль! Хвалазиб китабъя таквтесабакьиб, кӏалам бумкка бакьибсав.", "Сапарриль сабагъибжубла хабарте сибта кӏаламицциля динкаттигу. Гьиба сапарчильдиль дурусжуд хабарте садла кабиццахъужиля, шикьгӏяльциля чикатижи аага."], "p": 394}, {"t": "text", "c": ["– Лгӏяввачӏибда итти, – укӏулсав гиугруп."], "p": 395}, {"t": "text", "c": ["– Диля ихттуб сечӏу дикӏель тамашаллазиб хибаква кьатте, – укӏулсав Викӏазив талхъан. – Диля ихттуд сикӏалдище дикӏажудсад. Гӏяб тӏуупан тид.", "Кӏве дуццужуд, са тамал бгӏяххибзиб.", "Амма ччавал се бухилялиль чи бакӏун.", "– Маакубле, се биччиль ажи липпихва, – укӏулсав гиугруп."], "p": 396}, {"t": "text", "c": ["– Гьиба, диля угге хиб ихттуб."], "p": 397}, {"t": "text", "c": ["– Угге нуссадиль динкададижида, – укӏулсав гиугруп"], "p": 398}, {"t": "text", "c": ["– Сили?", "Иль гьис бгӏюкьгӏязиб сикабхакьанну! – Силикӏунулла, угге гӏюмрукутӏ сикабха бихудихьле"], "p": 400}, {"t": "text", "c": ["– Гӏюмрукутӏ се гьаибзибну?"], "p": 401}, {"t": "text", "c": ["– Гиуграпиялла китабте – дуналцид гьис эбжуд китабте дихва, – укӏулсав гиугруп.", "– Ихтте дусмадди дажиакват дихехва.", "Дуба синна муссанал чина чина гьакӏбикеку. Уухьу бугъагъу.", "Нуссаддиль динкаттижида гьарбе калугунжуд, дикӏе дихехужуд. сикабхалла хабарте."], "p": 402}, {"t": "text", "c": ["– Гье бгӏяххибзиб тӏуупан гьибая гьабетти липпихваква, – укӏул гиугрупла гъай чидеттибсав Викӏазив талхъаннидиль.", "– Гье гӏюмрукутӏ се бихвану?"], "p": 403}, {"t": "text", "c": ["– Бгӏяххиб бухая тӏуупан, буццул бухая – нисси, гиугруптадди са багьа, – укӏулсав гиугруп. Иль дуба бихва. Дуба дикӏе бихехва. – Гье, гIюмрукутI се бихвану? – укIулсав ВикIазив талхъан, сухъ сикIабха хьайбагъадиль, жуваб бакьадаже гьегъевикулавихве иль."], "p": 405}, {"t": "text", "c": ["– Иль бихва, бубкӏузиб сикабха."], "p": 406}, {"t": "text", "c": ["– Диля уггея бибчӏи липпихвай?"], "p": 407}, {"t": "text", "c": ["– Гье."], "p": 408}, {"t": "text", "c": ["\"Диля бгӏюкьгӏязибля, диля цгӏихъдихьля гӏюмру кутӏжуд дужибсад, – укӏулсав синна синце Викӏазив талхъан, – ей дуналце гьаттахъизиб сечӏу тибаква идиля: са титте агъв ццацце акважиля.", "Дудиль бухале их вибехуб, кӏена сабал сунне саб диля дильжиб!\"", "Кӏена сибтта пашман ухе иль угге виибатул.", "Амма синна синдиль уукӏе бакьиб сав."], "p": 409}]}