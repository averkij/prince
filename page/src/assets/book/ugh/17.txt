{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 17", "p": 416}, {"t": "text", "c": ["Сащанниль чивгьаххандиль тамашаллазиб сикабхаде ид.", "Гьарил аскар синна вахт гӏясибле гьакӏбидикул бихве.", "Чӏикьсибтта бебидихьул бихве Нувуй Зиландийлябал Австаралиялла чуугъедикӏанте.", "Чула ччугъе дикӏубжиля, бусси бахьулде итте.", "Ихталла гьегъиб Китайля чугъедикӏванталла вахт сабигъулде. Чула бикьузиб бакьиб, ихттея вибуххул бихве.", "Гьиба сабигъулде Расияллабал Индиялла чуугъедикӏванталла ярга. Гьиба Априкӏаллабал Иврупалла.", "Ильтталла гьегъе Хьгӏинала Аамерикӏаллабал Ссанала Аамерикалла.", "Сукъучӏу чачӏу чиибулхъун абиихве, чачӏу вахтаква вахтла виникулхъун авихве.", "Валлагьи тамашаллазиб вахт бихве."], "p": 416}, {"t": "text", "c": ["Те Хьгӏинала ппулюсижиб са тивзиб чагъбикӏанния, ихиля юлдашли, Ссанала ппулюсижиб бикӏузивлия – налте кӏвиялли гьис саматле бихве: ихтадди дусле кӏвигна суна чула гӏяче бикьи чибукъул бихве."], "p": 417}, {"t": "text", "c": ["Масхъара бакьиля укӏул чикехуттеле, сухъ сухъ бара ссункубъя бишбахьул бужиб саб.", "Чуугъудикӏантажи катталла дудиль гьабильгунзиб хабар бара дуруссаквазиб ажи. Ниссиля дуна аххазив инсанни янибзиб кьгӏяда дикӏель эгъийя либ.", "Улдиль ниссиля Гванзалжиб хвалле дикӏель мусса буусуласаб.", "Сикӏал либжуб кӏве мильард уула са муссанаб чукурбухуб бухадиль, са бикӏа бакьиб, ргӏяхӏатле кабаасилялде, гъа ккилюмитирра бухъинзиб, гъа ккилюмитирра уукьатзиб мусса бусиб.", "Либиль уула уммат гъючӏтасабчиб кабиццадиль са Ттихий акианницибзиб бикӏазиб устурувиже кабасилялде."], "p": 419}, {"t": "text", "c": ["Хвалажуб уйкьеле ищи бихчиибидажиллясаб.", "Хвалле мусса буусулда ибле саб ихтте."], "p": 420}, {"t": "text", "c": ["Гӏяхле чигукабатану хӏисаб бакьа гьаа гьаре.", "Цгӏихъчигьабхилялсаб ихтте, гьакал лугге чигукаттати диккул.", "Ущадиль бухале иль арипмитикӏалце дикьул вахт башмашихъитта. Дацӏахъа ильтте.", "Иль аквалъя дамми дихчидидагулда уща."], "p": 421}, {"t": "text", "c": ["На, Гванзалже аччиб мутиль Викӏазив талхъанни, чачӏу ргӏюхӏдинивзив тгӏябгӏяхъяквал, гьакал уукӏухъунсав.", "Чииухъун саал дуналже аквадва ибт ухубсав иль. Иль вахтла къумицциб сеиляхху бухъузиб дихан бухузиб гьакӏар бичиб саб."], "p": 422}, {"t": "text", "c": ["– Лиддай! Себикьулдан! – укӏулсав Викӏазив талхъан."], "p": 423}, {"t": "text", "c": ["– Сагъаттиӏ Баркатла ухе, – букӏул саб мгӏяльгӏун."], "p": 424}, {"t": "text", "c": ["– Се дуналже аккадва ду?"], "p": 425}, {"t": "text", "c": ["– Гванзалже, – букӏул саб мгӏяльгӏун. – Априкалце."], "p": 426}, {"t": "text", "c": ["– Вагь. Гье чачӏу уй либжуб асаби Гванзалжиб? – Ей къумла мусса саб. Хъумицциб чачӏу хӏербихехва.", "Амма Гванзакьеле хвалазиб саб."], "p": 428}, {"t": "text", "c": ["Викӏазив талхъан къакъалже кижибсав, ахъабакьиб бикъя ццагу вивигьул."], "p": 429}, {"t": "text", "c": ["– Бужилялде эгъи сили думе рабдукӏужудиль, – укӏулсав синна пикрильцивле. – Гьарилли синна вахтижиб цӏиль синна ди бууччихъильжемат бухи.", "Чиве гьаре, те диля ди – ниссиля хъаиб…", "Аал гьихълея аквай!"], "p": 430}, {"t": "text", "c": ["– Пакссиб ди саб, – букӏул саб мгӏяльгӏун.", "– Яниб, Гванзалжиб се бикьилян удиль?"], "p": 431}, {"t": "text", "c": ["– Диля уггильциля гӏяхад, – уккулсав Викӏазив талхъан."], "p": 432}, {"t": "text", "c": ["– Ва, абхале, абхале..", "Бгӏягӏнабищиб саб кӏвиял."], "p": 433}, {"t": "text", "c": ["– Уй чинабну гье? – никӏалла духубжиля, вевидищибсав Викӏазив талхъан.", "– Ей къумла мусанаб сунне дикьледа кьанну..", "– Уула вагнивъя сунне ливвихва, – букӏул саб мгӏяльгӏун Гӏяхле кьгӏякьчивдитӏунсав Викӏазив талхъан ихиже"], "p": 435}, {"t": "text", "c": ["– Тамашаллазиб сикабха де у, – укӏулсав. – Тӏупижи бгӏюц аде..", "– Амма дицибзиб гьунаркьеле, пачала тӏупицциближи хвала саб, – букӏул саб мгӏяльгӏун."], "p": 436}, {"t": "text", "c": ["Гъягъвижибсав Викӏазив талхъан."], "p": 437}, {"t": "text", "c": ["– Налттазиб гьунарра бихузибди у? Квачӏнечӏу лидакваква илия. Башичӏу бухиллядеква у…", "– У учи бухилялда дудиль къгӏяяхъидиль викекна. Иль гьаибжиля, Викӏазив талхъанна тгӏюйлиже чиббильссун саб иль, те мутилля кулиххала дикьле. – Ду бишбидачӏибжуб, саб сгӏякьюнзиб гванзалце чарбидикьид дудиль, – букӏул саб иль. – Амма у уукӏилля абдузивде, дуумажиль какьгӏюнзив…", "Викӏазив талхъаннидиль сечӏу гьаиблясав."], "p": 440}, {"t": "text", "c": ["– Дамми кьгӏябля викьулда у, – гьиба букӏиб саб мгӏяльгӏун. – Гьунар либаква иля ей къакъа дикьле цӏакьзиб Гванзалжиб.", "Иля дуна батул пашман ухубзиб бе сабакӏале, итти кумак бакьи бухилялда дудиль.", "Дудиль бихуд…", "– Гӏяхбал эгъад, – укӏулсав Викӏазив талхзъан.", "– Амма сили сикъиль бгӏюльхӏина духужуд гъай дикьулдин удиль?"], "p": 441}]}