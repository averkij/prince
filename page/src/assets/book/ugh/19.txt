{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 19", "p": 450}, {"t": "text", "c": ["– Арал каттильжин, – укӏулсав Викӏазив талхъан."], "p": 450}, {"t": "text", "c": ["– Салаамат викье, – букӏул саб угге."], "p": 451}, {"t": "text", "c": ["Викӏазив талхъан ахъссиб мудалже чаавхъунсав.", "Талал или сукъучӏу дуба дахккубзив ужиблясав, те синна кӏве тӏуупан акважиля, ильттея синна кьукьуппащу ваттагъунжуд. Бгӏяххибзиб тӏуупан гуталла мусса буццихъул ужибсав.", "Налли кӏена пикре сабехул саб или: \"Йитта ахъссиб мудалжи бидалла, дамми диля ди тесабжилялква, сикӏал либжуб уйя\". Амма биипне духужуд дежуд шууме акважиля сечӏу тебидигуннасав."], "p": 453}, {"t": "text", "c": ["– Далгьиттай, – укӏулсав иль гӏядатли."], "p": 454}, {"t": "text", "c": ["– Валгьитти…гьитти…гьитти\" – букӏул гьегъебакьибсав"], "p": 455}, {"t": "text", "c": ["– Уща чадан? – укӏул хьайбагъибсав Викӏазив талхъаннидиль."], "p": 456}, {"t": "text", "c": ["\"Чадан…чадан…чадан... – букӏул саб гьегъебикьне"], "p": 457}, {"t": "text", "c": ["– Аже ква юлдаще, дуалдакьанну, – укӏулсав"], "p": 458}]}