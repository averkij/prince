{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 2", "p": 14}, {"t": "text", "c": ["Диля гӏюмрули ххгӏяль дикӏе дикӏежуб уй къарчибухубжуб саб дамми.", "Хвалажубицциляя дахъе хӏервихул каттильгунзивда. Гӏяхле акле бахккубжуб саб ильтте.", "Ильтталлихьали, ихттажжи каттала диля пикре дикӏе бухахе."], "p": 14}, {"t": "text", "c": ["Чакӏа бухая хвалажуб тгӏябгӏяхъядиль, салтажжия бара эгъала бишжуб бухужуб, диля суурат №1 табдикӏул вихвад – бумккибзибде их, дицциля бишбикъи. Бульхӏи биккул вихвад, якьинне ид инсанни сикӏабха игъулиль асавиль.", "Амма сикӏал букӏул бихве: \"Иль кьапӏа саб\".", "Идижиля я гӏудгӏявте, я жунгли-дуцца, я дууме, гъай дикьекьан ухад. Ихталла къильлиже вичиб. Бириж хӏязлабал, гульп хӏязла, палитӏикӏаллабал, хъябита такаттихъужуд галастукӏталла хьал ихтилят бикьул вихвад.", "Хвалельте гӏяхле разиль бихве, гӏяхссиб гӏякьвлиллязив инсан чигӏульхӏун аквидай букӏул. Налтта сунне кижиб вихвад, уй дикьле гъай гьаизив инсан ливакквал. Гьиба сухъ эк дустал, чибукъе дамми Сахаралжиб згӏябухуб, айрипулан кабати. Матӏурра буккибзиб сеиляхху бахъуб.", "Дицциля я айрипуланна уста ливакве, я чачӏу бинкабжибжуб либаккве, налли дудилял гӏяхбакьиля ибле пикре бакьад, кваттекӏа къиинне бухая.", "Их матӏур гӏяхбакьакьилле вибчӏи акважиля либакве дамми. Гужле ккаилля чааттахъи гьашуд шин лидалде."], "p": 17}, {"t": "text", "c": ["Налтта сибталлазиб дучче къумиже киссун вильсунзидве ду. Азий ккилюмитирра алав сисечӏужуд хъулбе лидаква мусса бихве.", "Къгӏяяхъ бугун уухьулла вагнивзив инсанчӏу ильтта ду дикьле сунне ухилляде.", "Пикре духъиня уща кватте уукӏухъидиль ду, ццугайля щала диику вахтла чиляиляхху безиб тӏамалдиль чисалгьахъун мутиль. –Кабгакква дамми мукьаре, у ватӏ - букӏай. –Ягь? –Мукьаре кабга дамми..", "Ххарчвиццид ду, къукъулла тӏама бакьивзив дикьле.", "Теуккад улбе. Алав чивгьулда. Бихккулда - вгӏякьчивиццул дижея чивгьул, кицул са викӏазив гал.", "Нахе ищи дудиль каттижибжуд лицциль гӏяхссиб бухузиб дикӏегьабакьибзиб суурат.", "Диля сууратижив, сав хив дикьле гӏяхле кгӏякьюннасав. Дижиб гӏяяб асаб. Ду эк дус ухуб мутиль, хвалажуб, у суурате каттиган ажилляде букӏул бучӏундихьле, гӏудгӏавте акважиля каттиижи бусса ухубзив аде –тталищал бал дууккищал."], "p": 21}, {"t": "text", "c": ["Налтта вгӏякьагъиб улбея чивгьузивде ду, ей се гӏяляматва ибле.", "Хъумутматитта, азий ккилюмитирра алав са инсанна хъал аквазиб муссанав ухнилля ду.", "Гье их гал бухале видахъибзивлиже мишиль аде. Гьунар гьабеххул ваццузивиже, ухгьуччибзивиже, я ккушле я муржле убкӏузивиже мишиль аввхве.", "Дахкви алав чачӏу уула хъулбе аквна, къумла дуналцив, видахъибзивсав гьаия гъамакве.", "На, бара гъай чааттагьан духубжиля, хьай вагъад дудиль:"], "p": 22}, {"t": "text", "c": ["–Гье…удиль сибикьулдин яниб?"], "p": 23}, {"t": "text", "c": ["Их гьибая сечӏулла авара бакьаквит, бгӏягӏанне укӏай:"], "p": 24}, {"t": "text", "c": ["– У ват…кабгаква дамми мукьаре..", "Тамашаллазиб сикӏабхаде их, гьегъевидагъилякквазиб. Кваттекӏа чгӏягъяль бухая ей къумла дуналциб, вибчӏи бара ливал муссанаб, бинигьабалчид кисанал кӏалла бутӏая кӏаламъя.", "Гьиба, гьантасабчиб, дудиль гьиссилли гиагрупияллабал, арипмитикӏалла суна бахузиб сабла, – гьаад их галце(бара хӏясильчӏу гьаад), суурате каттижи ахху укӏул.", "Их укӏай: – Сабагьа. Кабга мукьаре."], "p": 26}, {"t": "text", "c": ["Диля гӏюмрули мукьре каттижибзив ада ду, налли дилясун, те талаллажуд, дам каттижи дакӏужуд кӏве сууратициль, са дикӏегьабакьиб, кабгад –гӏудгӏав, тталищал. Гьакал уукӏухъид, их викӏа галдиль гьаиб мутиль: –Уу, уу! Дамми гӏудгӏавла буккибзиб пильжакьа бажилясаб!", "Гӏудгӏяав гьакал эххиллязиб бихва, гье пильжакьа гьакал хвалазиб.", "Диля хъилид сикӏалдище дикӏажуд сад. Дам мукьаре бажильда.", "Кабгӏа мукьаре."], "p": 28}, {"t": "text", "c": ["Кабгад дудиль. Гӏяхле сууратиже чивгьибжиля, укӏай их:"], "p": 30}, {"t": "text", "c": ["–Уу, ей мукьаре гьакал пучсиб саб.", "Сал кабга."], "p": 31}, {"t": "text", "c": ["Дудиль кабгад сал."], "p": 32}, {"t": "text", "c": ["Диля цӏизив юлдаш гъягъвиже,"], "p": 33}, {"t": "text", "c": ["– Итти бихккулдеква –укӏай – ей мукьаре асабла. Ей хвалазиб ква саб.", "Мукачне хид йилля.. Дудиль дикӏель суурат кабгад.", "Иль сууратъя кьабул бакьакьай йили."], "p": 34}, {"t": "text", "c": ["–Ей гьакал бухънал саб.", "Дам бажиль саб мукьаре, дахъе мицӏель каттильгахъи."], "p": 35}, {"t": "text", "c": ["На тимиче дачӏиб –видгӏяхиб матӏур гьабалцӏи дихьдену – какбгад хиттазиб. Виикӏа галцея гьаад: –Ма итти нахе тӏакьа.", "Нахттуб буккиб иля мукьарея хиб."], "p": 38}, {"t": "text", "c": ["Уукӏулхъахъани гьиба ду, сечӏули разий аквазив их, цгӏихъчавхуб мутиль:"], "p": 39}, {"t": "text", "c": ["–Налттазиб бажизибде дамми!", "Ххгӏяль кьай дуканва ильдиль, иля пикре хӏясибле?"], "p": 40}, {"t": "text", "c": ["– Сили хьай бигъулдин?"], "p": 41}]}