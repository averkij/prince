{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 22", "p": 529}, {"t": "text", "c": ["– Диля бууне дагъубда ихижемат.. – укӏул, гьегъегьаибсав Викӏазив талхъаннидиль, гӏяхле гьанкабси дикьле. – Иль гӏякьлу хъуметул саб уули, – букӏул саб Ккуутта, – амма итти хъумутматит: удиль бгӏякъюзиб, итти хъайле бихва.", "Иля ццацце угге, итти хъайле саб."], "p": 529}, {"t": "text", "c": ["– Диля ццацце угге дамми хъайле саб.. –укӏул гьегъегьаибсав Викӏазив талхъаннидиль, гӏяхле гьанкабси дикьле."], "p": 530}, {"t": "text", "c": ["– Валгьитти, – укӏулсав Викӏазив талхъан."], "p": 532}, {"t": "text", "c": ["– Валгьитти, – укӏулсав гӏякьрабче"], "p": 533}, {"t": "text", "c": ["– Се бикьулдин удиль? - укӏулсав Викӏазив талхъан"], "p": 534}, {"t": "text", "c": ["– Пуйизле бинкабигужуб чиибухьулда, – укӏулсав гӏякьрабче. Гьариль пуйизле са са азий инсан бинкабаатул башихъулда – са пуйиз гӏяхинна, идиль хъгӏяминна."], "p": 535}, {"t": "text", "c": ["Иль вахтла вархъяр-тгӏярхъяр букӏул теекабхъун саб пуйиз, щалал дикьубжуд уццадиглумея рабдукӏихъул сабъя, гьакӏар букӏи бидагъиб гӏякьрабчилля пукьая."], "p": 536}, {"t": "text", "c": ["– Цӏатӏле гьалакле аквай иштте! – укӏулсав уукӏухъун Викӏазив талхъан.", "– Сили бунцӏулва ильтте?"], "p": 537}, {"t": "text", "c": ["– Иль пуйиз бикузивлийчӏу ахху – укӏулсав гӏякьрабче."], "p": 538}, {"t": "text", "c": ["Сал пуйизъя сабагъиб саб, вархъар букӏул, ргӏябцар дукӏихъул дикӏубжуд чугъея сабъя."], "p": 539}, {"t": "text", "c": ["– Чарсабихули ссабну? – укӏулсав Виказив талхъан."], "p": 540}, {"t": "text", "c": ["– Асаб, йиштте саалте саб, – укӏулсав гӏякьрабче. – Саанне бгӏюгъунжуб саб."], "p": 541}, {"t": "text", "c": ["– Чуй хъямледева кӏена макьин саб бужиб муссанаб?"], "p": 542}, {"t": "text", "c": ["– Гӏяхле бихва нусса тидаква муссанаб, – укӏулсав гӏякьрабче."], "p": 543}, {"t": "text", "c": ["Вгӏярхъярре бикъул, ргӏябцӏбукӏул гьаттагул саб гӏябибиль пуйиз."], "p": 544}, {"t": "text", "c": ["– Сибталлажубли гьегъекабагъи биккули ссабну? – укӏулсав Викӏазив талхъан."], "p": 545}]}