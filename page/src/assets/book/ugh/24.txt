{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 24", "p": 554}, {"t": "text", "c": ["– Гье ильтте хьуцӏану гӏяппа мулут се дикьужудну?"], "p": 554}, {"t": "text", "c": ["– Итти сикӏа биккаххатъя."], "p": 555}, {"t": "text", "c": ["\"Хьуцӏану гӏяппя мулут гьиссилижуд литтухадиль диля, – ибт ухубсав Викӏазив талхъан, – ду кьеле кьуллалщу шин деччи гӏукьилле\"."], "p": 556}, {"t": "text", "c": ["– Диля айрипулан згӏябухубжиля ккае духубде, их дарманте диисузив вачргӏюкьала хабарри лгӏяввачӏиб, сухъ деччигьашуд лидалжуд шинъя, диндеччи чибукъе."], "p": 557}, {"t": "text", "c": ["– Гӏяхсиб, – укӏул гьаад Викӏазив талханницце, – ильтте удиль гьалугунжуд тамашаллажуд сад налея, диля айрипулан балчибакьи ливалда, шинна кӏатӏъя лидалаква, дуя лариижилле сухъ кьуллалщу гӏукьи бикадиль."], "p": 558}, {"t": "text", "c": ["– Те диля юлдаш агуузиб Ккуутта..", "– Аллагьле ват, Ккуттаццивдай ду ккена!"], "p": 559}, {"t": "text", "c": ["– Сили?"], "p": 560}, {"t": "text", "c": ["– Силикӏунулла шинаквал дибчӏилялдихьле.", "Эгъегъай иль се бихваиль. Гьибая укӏай:"], "p": 561}, {"t": "text", "c": ["– Иля талал юлдаш ливле гӏяхбихва, вибчӏизиб бухалечӏу.", "Ал ццгӏихъле ливда ду Ккутала юлдаш агул.", "\"Бакӏуласав йили сизиб балалце дичибдайиль нусса.", "Сукъучӏу я ккушле, я муржле каттильгуннасав ей."], "p": 562}, {"t": "text", "c": ["Са бегвалалла нур гьабигъул саб йили..\"", "Синце иль гьадаад, диля укӏильцибзиб пикре де. Викӏазив талхъан бухаале, диже кьгӏякьчиситӏун, укӏай:"], "p": 563}, {"t": "text", "c": ["– Дуя муржледа…Ваш кьуллали думци дгӏюкьилляну..", "Сивкӏайва ей ибле угад ду: чинаб букӏузибну кьулла ей лумаква къумла дуналциб?", "На гьаттажида думцӏи."], "p": 564}, {"t": "text", "c": ["Гӏяхле дахъе дахьада бгӏягӏнадищиб. На цӏгябгъдихул, цӏагуд думе диикӏван духе.", "Мурждихьидиль ххамхха юччи бидигул либде сухъ, мужиквалалциб дикьле тесаттильгунде дамми ильтте.", "Их Викӏазив талхъанна гъай гьантасаттичиб хьайвагъад дудиль:"], "p": 565}, {"t": "text", "c": ["– Абхале итти мурждихь се бихвайилья бакӏулде, я?"], "p": 566}, {"t": "text", "c": ["Жуваб бухахе илля. Гьиба укӏай: – Шин уукӏилия дажиль гьаттихъу...", "Сивкӏаиль эгъегъадну, вгӏикьгӏяд.", "Их хьайхъай вигъи бажизиб асабла бакӏул вихвад дамми."], "p": 568}, {"t": "text", "c": ["Ваацци иль. Киже къумиже.", "Щул кигад дуя.", "Каттижиб лидда кӏена. Гьиба укӏай:"], "p": 569}, {"t": "text", "c": ["–Дууме гьакал дгӏюкьяжуд сад, чинабиляхху титтуб диля угге тибзиб саб, яниль тесабадильгунлихьали..", "– Сад гье, – суна гьаад дудиль, алавжуд къумиже чивгьул, бацла щалалгуд тесаттильгунжуд."], "p": 570}, {"t": "text", "c": ["– Къумла авлахъя пакссиб саб..—укӏул гьабиццахъай Викӏазив талхъаннидиль."], "p": 571}, {"t": "text", "c": ["Дуруссиб саб. Къумла авлахъ биччихъид дамми.", "Кижибде къумла мудалжив. Сечӏу тесабильгуннасаб. Сечӏузиб тамасабикьуласаб.", "Дуна бгӏягӏнабищиблихьали нурбишле дикьле бихва.", "– Къумла авлахъ сили пакссиб бихвайиль бакӏуи? – укӏай иль. – Ихиля дууккид виидижиб шинна тумте хиттихва..", "Кӏав бегъве диля иль тӏама бакьиб. Нате мутиль эгъад дамми сили къумицциб нурра щала бишле дикьлеиль.", "Са вахтла, викӏа гал мутиль, гьакал буукьзиб кьилив хӏирвихул вихвад – гьалугун липпихве, ихиля буккиб хазна викабатул хибзиб саб букӏул.", "Чачӏулликьеле баччибзиб аде их, чачӏу их бачӏи бумцӏаквал бухия либде."], "p": 573}, {"t": "text", "c": ["Амма иль хабаррижемат, сихӏрулла хъал дикьле бихве ид: синна укӏильциб бгӏягӏнадихь бумкӏул...", "– Бихва, – гьаад дудиль. – Хъал бухаб, дууме духаб, къумла авлахъ бухаб – ихтталла гьис бгӏюкьядихь, улбадди тиксабакьи вихехва, чивгьуллихьали."], "p": 574}]}