{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 27", "p": 680}, {"t": "text", "c": ["– Бакӏукьа итти…диля цацце угге…диже хъайлесаб их.", "Гьакал баразиб саб ид. Гьакал уукӏе тахьвссиб.", "Титте агхъв пахашуд цацце суна сад тилле, чачӏулце гьаттахъи бухеллясаб их.", "Дуя кигад, тгӏюме дуусасан духуб.", "Их укӏай: – Гьу..кӏена вахт саб.", "Са мулутилля киццул ужиб, ахъицци. Са кканц суна бакьиб кицци.", "Ду ливда гьакӏвичи виихухул."], "p": 680}, {"t": "text", "c": ["Бухъузиб цӏалипан бухузиб кабачӏе ихиля тгӏюмяцце. Никӏалла киццул каттильжин иль. Сечӏу вгӏяв кабадекӏай.", "Гьиба каттажи муссе, бахьлал, те вигьабиччибзиб ттутта дикьле.", "Багьлал, тӏамая аквал, къумицциб тӏама бикӏа кабигъукъа."], "p": 681}, {"t": "text", "c": ["Идижиля духубсад эк дус..", "Кӏена макьин чачӏулцце гьабильгунзив ада иль. Ду чарсавхуб мутиль, мицель, арал гӏяхле тевидигун, юлдащея цгӏихъчигьабхе.", "Хъямле лихьали, иттацце укӏул вихвад: – Ваццул дихьледа..", "Бахьла бахьлал хамххая паргъат бухе. Битунне бухуб саб гьаия гамаква.. Амма дам бакӏу синна дильже чарвидухе ид, сили кӏунулла, щала дичиб мутиль, къумижиб ихиля хамхха баккаккад.", "Гьакал дикӏель бикӏвзибъя аде их. Дучӏили дуумадди лгӏяввичӏи биччихъид. Хьудгӏяш миллиун згӏянзгӏяряхъ духужуд", "Амма са сикӏабха тамашаллазиб саб. Те мукьарилля мулильта таббильхунзиб кабигул мутиль, цӏахчибикьузиб ииже кабжи хъуметул ужибда!"], "p": 684}, {"t": "text", "c": ["Ид аквал Викӏазив талхъаннидиль мукьариля мулильта таббихи ухиллясав.", "Налли пикре укӏулда ду: се бикьул тибва итте чула дуналжиб ибле?", "Билик мукьарильдиль беекун бухиква ццацце угге?"], "p": 685}, {"t": "text", "c": ["Сухъ сухъ диляал укӏул вихуд: асабкьал, асаб!", "Викӏазив талхъаннидиль гьар дучче ццацце уггильже ккгӏятӏяхьля хъал чикабихьу, маццайя гӏяхле айчивиццу..", "Иль вахтла уукӏе паргъатле вихуд.", "Сикӏал дуумея бгӏягӏянне хӏяхӏя дукӏул дихва."], "p": 686}, {"t": "text", "c": ["Сухъ сухъ бухале вихуд: липпихваква сикӏабха хъумутул.. Иль вахтла себиччиль ажи липпихва!"], "p": 687}, {"t": "text", "c": ["Билик ихи дуччили таббильхунзибсабла хъуметий, яра мукьаре дуччили бгӏягӏянне дуухъиль бинисабхъи…", "Ильтта мутиль згӏянзӏяряхътте диссул дихва.", "Тамашаллажуд, эгъилякважуд сикӏабхасад ильтте.", "Ищия, дамми гьатте Викӏазив талхъан виккан духубжудли, иль сабагьа асаб: либиль дуна дикӏе биихул саб, те гьихъссиб либдуналцциб, ниссиичӏу бахкваквазиб, бикӏазиб мукьарильдиль, нисси аххазиб ццацце угге беекун бухикьал ибле."], "p": 688}, {"t": "text", "c": ["Кьгӏякьчигьаттитӏина ццагу. Жуваб бакьа ущадиль ищи: тибали те цацце угге, тибалакваи? Билик мукьарилдиль бекун бухи? Нате мутиль баквилялда: сагъунне сикӏалдище дикӏе дихваиль..", "Бикьле, сачӏу хвалазив инсанни эгъеллясаб, иль кватте бажизиб сикӏабхаиль!"], "p": 689}, {"t": "text", "c": ["Диля пикре хӏясибле, наахе саб гьис дуналциб бгӏюкьгӏязибъя, гьис пашманзиб муссая ей дуналцциб.", "Ей къумла авлахъла бутӏалла суурат талабиль кӏаппильжибъя кабгад наалея, гьибая кабигулда, ищи гӏяхле бахквахъильжемат.", "Нахаянив сибта дакӏвевачӏе Гванзалжив Викӏазив талхъан, гьиба пиша пгӏяхлея видахъе."], "p": 690}, {"t": "text", "c": ["Бахква гӏяхле, гьантасабчиб бааччи дикьле, яхле Априкалце, къумла авлахъицце аккутаале.", "Яхле машиналид духуттале ид мутиль, хвалазиб тиляде саб, гьалак дихмехуттану, багьлал бика, ди бахкви дикьле!", "Яхле ищищу, мутилля гъисбалла викӏазив гал тасакьгӏянне, яхле вгӏявле хӏяхӏя укӏаххан, сечӏу жувабъя бикьекьул, эгъилялда ищи ча савиль иль.", "Ид мутиль - гьакалзиб тиляде саб, диля уукӏе паргъат бакьи хъумутматитта. Дидгӏяхиб кабга дамми, чарсавхуб лив гьаиб..."], "p": 691}]}