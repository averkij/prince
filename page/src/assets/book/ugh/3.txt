{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 3", "p": 42}, {"t": "text", "c": ["– Диля хъилид сикӏалдище гьакал квишеква..", "–Йилий чаттахъилялсад.", "Итти биикӏазиб мукьаре гьалуккундаква дудиль."], "p": 42}, {"t": "text", "c": ["–Гьакал дикӏель бикӏазибъя асаб… – укӏай их, къугьчикиццул, суурат бихккугьия.", "–-Бахква ква гьаре!", "Диля мукьаре бильссун саб..", "Налтта чигӏульхӏид дамми Викӏазив талхъан."], "p": 43}, {"t": "text", "c": ["Кьанне эгъад дамми их чинал даквӏвивачӏибзивиль.", "Викӏазив талхъанидиль сикъиль суалте гьалуккунде, амма дудиль сав хьайвигъул мутиль, сини тӏама бикьекьул дикьле вихве.", "Гьиба багьла-багьлал сакве яхабараквит динигьаттичибжуд гъайлицциль сикӏалдище эгъад.", "Сибта диля айрипулан бахккуб мутиль (айрипулан кабигулада, ухиляквал дихьле), ильдиль хьайбагъай:"], "p": 45}, {"t": "text", "c": ["–Иль се сикӏабхаану?"], "p": 46}, {"t": "text", "c": ["–Сикӏабха асаб ей. Айрипулан саб. Диля айрипулан. Гӏихгӏюзиб саб ей. Ухьтанне гьабильгвид дудиль, гӏихгӏи вихуд укӏул. Уукӏухъун хьайбигъулсав ильдиль:"], "p": 48}, {"t": "text", "c": ["–Вагь! У ццуппажиль кикатти?"], "p": 49}, {"t": "text", "c": ["– Гьу –укӏул гьаад дудиль."], "p": 50}, {"t": "text", "c": ["–Цӏатӏле аквай!.."], "p": 51}, {"t": "text", "c": ["Вгӏявле хӏяхӏя укӏи кижнильдиль Викӏазив талхъан, диля бара тимечидачӏе: диля гъайли хӏяхӏябукӏул абиччихъид.", "Гьиба их укӏай:"], "p": 52}, {"t": "text", "c": ["–Абхале, уя ццуппажиль кгӏякьун ухилялде.", "Сизиб дильжиль кгӏякьиттин?"], "p": 53}, {"t": "text", "c": ["– Кӏена бакӏу у чинал аккаттиль ей къумла муссана – ибт ухуб, дудилья чикиццул хьайвагъад:"], "p": 54}, {"t": "text", "c": ["–Абхале у яне сал дуналциль аччибзивди?"], "p": 55}, {"t": "text", "c": ["Жуваб гьадаккай ихидиль. Багьлал бикӏ гьакӏарсабакьай, айрипулан бихкугьия:"], "p": 56}, {"t": "text", "c": ["– Йициль кьеле у гьикьле гӏихгӏиб сгӏакьюн ухилляде.. Иль гьаибжиля, дахъе пикрильце киче. Гьиба бинигьабалчун кисанал мукьаре, бихккул киже. Хӏясиб бакьа ущадиль кватте уукӏухъи биккулдиль ду, иль тамашаллазиб гъай бинигьабчиб мутиль. Гьаре гӏяхле хьайхъай вагъиля ибле, вевидихьад:"], "p": 58}, {"t": "text", "c": ["–У чинал гӏихгӏиб сакьиттин, викӏазив?", "Хъал чинабну иля?", "Иль мукьаре чина бучи пикрену?"], "p": 59}, {"t": "text", "c": ["Никӏалла бгӏягӏнавищиб ужиб, гьиба укӏай:"], "p": 60}, {"t": "text", "c": ["–Гьакал гӏяхле ажий удиль дамми тӏакьа гьаччиб: яниб дуччили буссилял саб мукьаре."], "p": 61}, {"t": "text", "c": ["–Гье, гӏяжабле.", "У гӏяхле угуттеле диханъя гьаччиля итти. Эли кгӏябюхъи къгӏяттая."], "p": 63}, {"t": "text", "c": ["Викӏазив талхъан пашман ухе."], "p": 64}, {"t": "text", "c": ["Кгӏябюхъи? Ильтта сили бикьузибну?"], "p": 65}, {"t": "text", "c": ["Гье, кгӏябядахъале иль чинакӏа бухая бгӏякьюн бидахъилялква."], "p": 66}, {"t": "text", "c": ["Иль манзилля диля викӏазив юлдаш хӏяхӏя укӏи видиже. –Чина бгӏукьяхъилялан ей?"], "p": 68}, {"t": "text", "c": ["–Себакӏуну чина бгӏукьилялиль? Читахьвле, синна улбе читгьу муссан. Иль вахтла Викӏазив талхъан, дикӏе ухуб, укӏай:"], "p": 70}]}