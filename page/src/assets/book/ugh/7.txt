{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Викӏазив талхъан", "p": 1}], "body": [{"t": "h2", "c": "Макьала 7", "p": 118}, {"t": "text", "c": ["Са мулутилля уччиб Паранциялце аччи бухадиль, гьиркабикузиб бегвала бахкви аагулде.", "Гъамаква, Паранция гьакал гьихъле бихул.", "Гье иля дильжиб бухале, са кӏве кканцла гута тинбидакьиттеле гьабиигъул саб. Итти биккугьатте аагул саб бегвала гьиркабикна ццабиже чивгьи, бахкви бичче ибт ухуттеле...", "– Сухъ са бе, агъвцӏану гӏяппяжина гьиркабику бегвала бахкул кигад. Никӏалла духубжиля, гьибая гьаатте: – Бакӏуи …гьакал гьанзукьле мутиль, гьир кабикузиб бегвалалже чивгьи гӏяхле бихва.", "– Абхале, те, агъвцӏану гӏяппяжина гьиркабикузиб бегвала бихккул мутиль, гьанзукьле вихватти?"], "p": 118}, {"t": "text", "c": ["Сечӏузиб жуваб гьадаккай Викӏазив талхъанидиль."], "p": 119}, {"t": "text", "c": ["Хьуибиль бе, гьибая те мукьаре багьнал, бульхӏид дамми Викӏазив талхъанля бгӏягӏна сикӏабха.", "Ххапле, сечӏу аквит, те гьакал пикре бикьул каттильгунзиб сикӏабха дикьле, хьай багъай ильдиль:"], "p": 121}, {"t": "text", "c": ["– Гье мукьарильдиль гъулбе дукаххан, уггея дукун бухилялкьа ихидиль?"], "p": 122}, {"t": "text", "c": ["– Гьар тгӏябгӏяхъибзиб букан ихидиль."], "p": 123}, {"t": "text", "c": ["– Ццуцне чиджуд уггечӏу?"], "p": 124}, {"t": "text", "c": ["– Ццуцне чиджуд уггечӏу."], "p": 125}, {"t": "text", "c": ["– Гье сили дажильну абхале ццуцне?", "Вахт либакве диля: матIурриб са бурма бинкабсиб, бинисакьий буццаралцивде ду."], "p": 127}, {"t": "text", "c": ["Бара укIилийя чгIягъельде тгIяхIяр-кгIяда гIяхаквал бихул, шинъя гьаттухулдену, укIильцце эххе бинбиче, гIяхбакьий агаквал янив каттильжилялда ибле."], "p": 128}, {"t": "text", "c": ["– Сили дажижудну ццуцне?"], "p": 129}, {"t": "text", "c": ["Сизибкӏа бухая суал гьаккадиль, Викӏазив талхъан гьегъевикул авихве жуваб биккаквал.", "Бурма ччурбинисаттагъи вихехул хӏясиль тимиче дикӏул, тгӏябгӏяхъибзиб вгӏярхъбиникабакьад дудиль:"], "p": 130}, {"t": "text", "c": ["– Ццуцне сеечӏули дигегу, уггалла хӏясидищадиль диникаттата ильтте."], "p": 131}, {"t": "text", "c": ["– Налта бужиби абхале!"], "p": 132}, {"t": "text", "c": ["Никӏалла дикьяда. Гьиба бара хӏясиль дикьле укӏай:"], "p": 133}, {"t": "text", "c": ["– Вихчивидаагулада итти ду!", "Угге укӏилля кгӏянтӏижуд сад. Укӏе тахьвщуд.", "Чула чудиль уукӏе бикьул бихва ихттаддиль. Ццуцне литтухал, чутал сикӏал ухабуччилял саб ибле саб..", "Сечӏу гьадаад дудиль.", "Ид манзилля укӏильццибде: \"хе бурма кӏеная бинисадгӏякьанне, ухуб гьатте кьгӏюкь чибехиб, гъина-гъина бакьиля\" ибле..", "Викӏазив талхъанидиль гьибая чивидассахъай:"], "p": 134}, {"t": "text", "c": ["– Иля пикре хӏясибле, угге..", "– Ягъариб!", "Сечӏу пикре либаква диля!", "Либгьи сибта укӏильже сабеххузиб гьаибзивде.", "Бихкулади дудиль сизиб бажизиб гӏяче бикьулдаиль?"], "p": 135}, {"t": "text", "c": ["Укӏухъун чивгьулсав диже:"], "p": 136}, {"t": "text", "c": ["– Бажизиб гӏяче?!"], "p": 137}, {"t": "text", "c": ["Диже чивгьулде иль: ливиль бгӏиччя ухуб, кгӏюкья квибле, къугьчикиццулде ду матӏурриже, ихи гястакабиццузиб сикӏабхалже."], "p": 138}, {"t": "text", "c": ["– Хвалажуб дикьле гъай укӏулде у! – укӏай дицце"], "p": 139}, {"t": "text", "c": ["Ууставкуккад ду.", "Их бухале чивинччи:"], "p": 140}, {"t": "text", "c": ["– Бакӏуладе итти…сечӏу игъуладе! Валлагь, масхъараквал хӏяси ухубде их. Хӏярт кабакьай бикӏъ, хьурридиль пгӏярхдигахъай мутилля рангла гъисбе."], "p": 142}, {"t": "text", "c": ["– Дам бакӏу са ди, ихттув хӏирвихулсав са цӏаитӏинзиб бгӏяйля инсан.", "Ихидиль синна гӏюмрули сачӏу угге ссунт гьабакьибзив асав.", "Сукъучӏу думажже чивгьибзив асав.", "Чачӏу биккул каттильгунзив асав. Бикӏле сечӏу къиин бакьибзивъя асав. Са гӏяче саб ихиля: лугге чигукаттати. Ччаваллижиля, дгӏярххе багъадаже учӏун вихва: \"Бажизиб гӏяче саб диля!", "Бажизиб гӏяче саб диля!\" – тгӏяп у дикьле. Ухьтанне вакуттул вихва.", "Хӏясиб бакьале их инсанчӏу асав. Хӏямхӏяла тус сав их."], "p": 144}, {"t": "text", "c": ["– Ягь!"], "p": 145}, {"t": "text", "c": ["– Хӏямхӏала тус!"], "p": 146}, {"t": "text", "c": ["Викӏазив талхъанна дгӏяйчӏу цӏуб гьаттиче хӏяси ухалалдиль."], "p": 147}, {"t": "text", "c": ["– Миллиун дус уггалла ццуцне дикӏулсад. Миллиун дус мукьраддиль угге чиидукун саб.", "Бажизиб гӏяче асаби нале – эгъи, сили ихтте буццаралце кабчибиль ццуцне дичӏихъул, ццуцне сечӏулли дигегаххан?", "Бажизиб асаби эгъи мукьребал угге салла салциль хӏяттихулл садла?", "Те цӏаитӏинзиб бгӏяйля инсанна арипмитикӏалжи тала асаби иль?", "Гье дам бакӏул ухулле либдуналцциб са суна либзиб угге сабла, диля дильжиб бикӏузиб, саанниб чина-чинаб либаквазиб, сухъ абхал сухъ, мукьарильдиль бекванне, се бикьулдаильчӏу пикре бакьаквал ? Налтте сикӏалдище дажижуд асади, иля пикре хӏясибле? Цӏаитӏин гьиче иль. Гьиба ттабидагъай гьавкӏузиб:"], "p": 149}]}