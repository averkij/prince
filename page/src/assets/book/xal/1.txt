{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "1-ч бөлг", "p": 3}, {"t": "text", "c": ["Намаг зурһан настадм, «Ил тууҗс» гиһәд, ө-шуһу модд зурата дегтр хәләһәд суутл, нег соньн зург зүрким авлв. Зургт - ик гидг аврһ моһа бийәсн ик аңгиг зальгҗана.", "(-)"], "p": 3}, {"t": "text", "c": ["Дегтрт келгдҗәнә: «Аврһ моһа аңгиг бүклднь җаҗллго зальгҗана. Зальгчкад, өрәл җилд хотан шиңгәһәд, көндрлго кевтнә». Ө-шуһу модна тускар би уданд ухаллав. Өңгтә харнда авад зурган зурлав. Эн мини түрүн зурсн зург."], "p": 6}, {"t": "text", "c": ["Эврәннь үүдәлтән улст үзүләд, тадн әәҗәнт? - гиҗ сурҗанав."], "p": 8}, {"t": "text", "c": ["- Тиирцг бас әәмтхә болдви? - эдн хәрү өгв."], "p": 9}, {"t": "text", "c": ["Ю-у... Тиирцг гиҗ сананд уга билә.", "Зурсн зургт аврһ моһа! Ик заныг зальгҗасн моһа!", "Яахм болхв? - гиҗәһәд, аврһ моһаг дотраснь зурув, - улст медгдтхә гиһәд. Теднд юуна чигн туст тодрха цәәлһвр кергтә.", "(-)"], "p": 10}, {"t": "text", "c": ["Эләд, наста улс: чи, көвүн, моһаг һазаһаснь чигн, дотраснь чигн бичә зур, гилдҗәнә! Нам, тууҗ, то, чик бичлһнә ном дас гиһәд, уха орулҗана!", "Тиигәд, зурһатадан зурач болҗасан хайлав. Зурһатадан зурсн зургм ода күртл нанд уга. Болв зурач болсн угав.", "Бөдүн улс бийснь олн юм медхш. Бичкдүдт цәәлһҗ өгхдән залхурна."], "p": 12}, {"t": "text", "c": ["Тегәд, яахв, оңдан көдлмш шүүҗ авх болув. Нисәч болув.", "Нисхләрн бүкл делкәг эргәд нисүв.", "Географин ном нанд нөкд болв.", "Китд, Аризона һазрмудыг хәлән таньчкув.", "Сөөһәр нисәд хәләһит, - олзта ном."], "p": 13}]}