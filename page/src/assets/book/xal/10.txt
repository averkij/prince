{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "10-ч бөлг", "p": 189}, {"t": "text", "c": ["- Аңгуд бәәнә, хаздг бөкүн, батхн.", "- Эрвәкәлә таньлдхар седҗәх би, хойр-һурв дәкҗ хазсн күүкинь эс даах яһла?", "Эрвәкәһәс сәәхн болх зөвтә. Нанд кен ирхмб? Чи хол, хаалһдан. Ик аңгас би әәхшв. Нанд бас хумсн бәәнә. Цецг дөрвн зүүһән үзүлҗәнә.", "Дәкәд келҗәнә: - Саллһан бичә утдул!", "Йовх шиидврән авсн болхла, - йов!"], "p": 190}, {"t": "text", "c": ["Бичкн хун-тәәҗ нульмсинь үзх гиһәд, эмәһәд бәәҗ.", "Омг саната цецг..."], "p": 191}, {"t": "text", "c": ["Бичкн хун-тәәҗин һаргин өөр, 325, 326, 327, 328, 329 болн 330 тойгта баһ һаргуд бәәҗ."], "p": 192}, {"t": "text", "c": ["Теднд орхар Тәәҗ шииднә: бийнь кергтә болхв, ю болвчн дасад авхв гиһәд."], "p": 193}, {"t": "text", "c": ["Түрүн баһ һаргт Хан бәәҗ. Булһн кермәр хувцлсн, ширә деер суусн, йирин чигн бәәдлтә алдр гиҗ келҗ болхмн."], "p": 194}, {"t": "text", "c": ["Бичкн хун-тәәҗиг үзчкәд: - Э-э! Энтн мини алвт! - гиһәд Хан хәәкрҗәнә."], "p": 195}, {"t": "text", "c": ["- Намаг яһҗ таньв? Тиигчкәд намаг үзҗәхнь эн! Хан хәләхләрн, деерәһәр хәләдгинь мана Тәәҗ меддго санҗ, хәәмнь. Кеннь чигн Хаанд - алвт."], "p": 196}, {"t": "text", "c": ["- Нааран өөрд, хәләнәв чамаг, - Хаана омг ухань эн бәәнәв гиһәд бәәнә."], "p": 197}, {"t": "text", "c": ["Бичкн хун-тәәҗ альд суух болхв гиҗәнә, энд-тендән сандл хәәнә, хаана булһн-кермн бүшмүднь делггдәд, цуг һаргиг бүркчкч.", "Кедү цуцрв чигн, зогсхмн болҗана. Генткн Тәәҗ эвшәһәд оркв."], "p": 198}, {"t": "text", "c": ["- Эзн Хаана өөр сурлго эвшәх зөв уга, - гиҗ Хан зәрлг болв.", "- Би чамд зөв өгҗәхшв."], "p": 199}, {"t": "text", "c": ["- Медл уга эвшәвүв, - Тәәҗ буруһан медәд.", "- Удан хаалһдан үрглн йовҗ...", "Хан: - Тиигхлә, зөвән өгҗәдәв, - эвшә! Эвшәсн кү олн җилд үзәд угав.", "Соньн.", "Нә, мини заквр - эвшә!", "Бичкн хун-тәәҗ, улаһад:"], "p": 200}, {"t": "text", "c": ["- Би эмәҗәнәв... дәкҗ чадшгов..."], "p": 201}, {"t": "text", "c": ["- Хм, хм... Тиигхлә, эвшә. Уга, бичә эвшә... Ода ямаран заквр... Хан эндүрәд, уурлхдан шаху."], "p": 202}, {"t": "text", "c": ["Хаана ах кергнь - улс, ард үгинь соңсх зөвтә.", "Эс соңсснь уга кех. Үнмлгч эзн Хан тер эсий!", "Болв, эн Хан цаһан седклтә бәәҗ. Тиигәд өгсн закврнь ухата гиҗ келхмн."], "p": 203}, {"t": "text", "c": ["- Эврәннь эзндән «цаһан цах болад хүвр» гиһәд, келсн закврим эс күцәхлә, - терүнә гем биш. Мини гем."], "p": 204}, {"t": "text", "c": ["- Сууҗ болхий? - Бичкн хун-тәәҗ хаанас арһул сурҗана."], "p": 205}, {"t": "text", "c": ["- Зөв өгчәнәв: су! – гиҗ Хан зәрлг болв, девлән ээм деерән көдрәд оркв."], "p": 206}, {"t": "text", "c": ["Бичкн хун-тәәҗ үүмәд бәәнә: һарг иим бичкн, альднь Хан болҗ залхмб?"], "p": 207}, {"t": "text", "c": ["- Тана алдр зергәс, - гиҗ Тәәҗ эклҗәнә. - Сурхар седләв...", "- Зөв өгчәнәв: сур! - гиҗ Хан адһм зәрлг болна."], "p": 208}, {"t": "text", "c": ["- Тана алдр зергәс... Тана алвттн альдв?"], "p": 209}, {"t": "text", "c": ["- Альд болв чигн, - гиҗ хаана өгсн хәрү. - Альд болв чигн?"], "p": 211}, {"t": "text", "c": ["Һаран өргәд, хан һарган эргндәд үзүләд, оңдан һарг тал, одд үзүлҗәнә."], "p": 212}, {"t": "text", "c": ["- Эннь цугнь танай?"], "p": 213}, {"t": "text", "c": ["Хаана хәрү: - Э."], "p": 214}, {"t": "text", "c": ["Хан йоста эзн хааһан үзүлҗәнә."], "p": 215}, {"t": "text", "c": ["- Одд бас тана үг соңсну?"], "p": 216}, {"t": "text", "c": ["Хан: - Э, тиим. Келсн үгм соңсчкна.", "Эс соңсхла - закрчкдв."], "p": 217}, {"t": "text", "c": ["Бичкн хун-тәәҗ өврәд, эдго! Нанд тиим йосн бәәхн яһна! Би, нарна буулһиг, дөчн дөрв биш, далн хойр уга, зун, хойр зун дәкҗ, сандларн нүүлго хәләх биләв!", "Дәкн гейүрәд, һарган санад, зөргән барад сурҗана:"], "p": 218}, {"t": "text", "c": ["- Тана нарна буулһиг хәләх биләв...", "Буйни төлә, заквр өгәд, нариг буухинь үзүлит.", "Хаана хәрү: - Эврәннь олна нег эзнд эрвәкә бол, цецгүдиг эргәд нис, эс гиҗ һуньгт үүдә гиһәд, эс гиҗ, теңгсин цах бол гисн закврим эс кехлә, кен гемтә болх?"], "p": 219}, {"t": "text", "c": ["- Та, та, алдр зергәс! - Тәәҗин эндү уга хәрү."], "p": 220}, {"t": "text", "c": ["- Йосндан чик. - Хан зөвшәрҗәнә - Ю өгхинь, ю эс өгҗ чадхинь - күүнәс сурх кергтә.", "Йосн ухата болх зөвтә.", "Улсиг теңгс ор гихлә, - хүвсхл кехән әәшго.", "Цугтан соңстн! Яһад гихлә мини заквр - цецн!"], "p": 221}, {"t": "text", "c": ["- Нарна суулһн тиигәд яһҗана! - Бичкн хун-тәәҗ сурвран өгчкәд, хәрүһән авлго бәәхш."], "p": 222}, {"t": "text", "c": ["- Нарна суулһн ирх.", "Келәд суулһхв.", "Болв терүнд сән бәәдл-зүсәр кергтә."], "p": 223}, {"t": "text", "c": ["Эн цецн тоолвр."], "p": 224}, {"t": "text", "c": ["- Сән бәәдл-зүсәр кезә ирхмб? - Бичкн хун-тәәҗ сурвран мартҗ бәәхш. - Хм, хм, - Хан зузан толян секҗәнә. - Ирхнь. хм, хм, эндр асхн, долан часла дөчн мүчлә."], "p": 225}, {"t": "text", "c": ["Бичкн хун-тәәҗ эвшәҗәнә.", "Сансар нарн буудгиг эс үзхлә, гейүртә.", "Тәәҗ хаанд келҗәнә:"], "p": 226}, {"t": "text", "c": ["- Би йовнав. Энд нанд дәкҗ керг уга."], "p": 227}, {"t": "text", "c": ["- Үлд! - Хан омг ухандан дурта, алвт бәәсәр, алвтан тәвшго саната, - келҗәнә. - Би чамаг сәәдт шииднәв."], "p": 228}, {"t": "text", "c": ["- Юуна сәәдд?"], "p": 229}, {"t": "text", "c": ["- Юуна. Зарһин."], "p": 230}, {"t": "text", "c": ["- Кенән зарһлхмб? Күн угалм?"], "p": 231}, {"t": "text", "c": ["- Кен медхв, - Хан бурушаҗана. - Би күцц орн-нутган хәләһәд угав. Би медәтә, тергн багтх сул орм уга, йовһар йовхларн цуцрдв... Бичкн хун-тәәҗ өкәһәд, һаргин оңдан хаҗукинь хәләҗәнә. - Би тер хаҗукинь хәләчкүв! Тенд бас күн уга."], "p": 233}, {"t": "text", "c": ["Хан келҗәнә:", "- Тиигхлә бийдән зарһ кеһәд хәлә. Энчн күнд керг.", "Кү хәләсн дорхн, бийән хәләсн күнд. Бийән чик хәләхлә, чи йоста цецн зарһч болхич."], "p": 234}, {"t": "text", "c": ["Бичкн хун-тәәҗ келҗәнә: - Бийән альд болв чигн зарһд орулхв. Терүнә төлә тана һазр керг уга."], "p": 235}, {"t": "text", "c": ["Хан: - Хм, хм. Мини орна нег булңд көгшн күшл бәәнә.", "Сө болһн юм мерәд бәәнә.", "Тер күшлиг зарһд орул. Цаг цагасн үклин шиидвр шиидәд бә.", "Терүнә җирһл чини медлд бәәтхә. Болв хая-хая сулдһх кергтә, яһад гихлә көгшн күшлиг харх кергтә: манад энчн һанцхн. Бичкн хун-тәәҗ:"], "p": 236}, {"t": "text", "c": ["- Үклин шиидвр кехдән эмәҗәнәв. Нә, эртлнәв."], "p": 237}, {"t": "text", "c": ["Хан: - Уга. Цаг болад уга."], "p": 238}, {"t": "text", "c": ["Бичкн хун-тәәҗ хаалһдан орхар белн, болв медәтә эзн Хааг өөлүлшгоһар бәәнә."], "p": 239}, {"t": "text", "c": ["- Тана зергәс, заквран соңсулхар бәәхлә, нанд чик заквран келәд орктн.", "Үлгүрнь, нег мүч үрәл уга, йов гиһәд.", "Тиим закврт цагнь чигн сән, белдврнь чигн сән гиҗ би санҗанав..."], "p": 240}, {"t": "text", "c": ["Хан тагчг сууна. Бичкн хун-тәәҗ зогсчаһад, саначрхад, һарад йовв."], "p": 241}, {"t": "text", "c": ["- Чамаг элчд шиидҗәнәв!- гиҗ, ардаснь Хан адһҗ хәәкрв:"], "p": 242}]}