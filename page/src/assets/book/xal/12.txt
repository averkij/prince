{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "12-ч бөлг", "p": 264}, {"t": "text", "c": ["Хаалһдан орҗ йовад:"], "p": 264}, {"t": "text", "c": ["- Икчүд, юн гихв, басл акад улс."], "p": 265}, {"t": "text", "c": ["Дарук орчлңд әркнч бәәҗ.", "Бичкн хун-тәәҗ энд удан бәәсн уга, сәәхн цокҗасн зүркнь номһрад бәәв."], "p": 267}, {"t": "text", "c": ["Орчлңд ирхләнь, әркнч секәтә шил әркиг, татад уга шил әркиг хәләһәд сууна. Бичкн хун-тәәҗ сурҗана: - Ю кеҗәнч?"], "p": 269}, {"t": "text", "c": ["Күрң чирәтә әркнч хәрү өгҗәнә: - Ууҗанав."], "p": 270}, {"t": "text", "c": ["- Юн учрар?"], "p": 271}, {"t": "text", "c": ["- Мартхин төлә. Бичкн хун-тәәҗд әркнчиг харм болад, сурҗана: - Ю мартхин төлә?"], "p": 273}, {"t": "text", "c": ["Әркнч: - Ичрән мартхар, - үгән келәд, толһаһан өкәлһв."], "p": 274}, {"t": "text", "c": ["Бичкн хун-тәәҗ әркнчд нөкд болхар сурҗана;"], "p": 275}, {"t": "text", "c": ["- Яһад чамд ичр күртә? Әркнчин хәрү:"], "p": 276}]}