{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "14-ч бөлг", "p": 327}, {"t": "text", "c": ["- Нанд цецг бәәнә, - бичкн хун-тәәҗ келҗәнә, - өрүн болһн услдув. Нанд һурвн һалт уул бәәнә, долан хонгт нег цеврлдүв. Һурвлаһинь. Унтрсинь бас.", "Юн болвчн харһхмн болҗана.", "Цецг олзта, һалт уул олзта, - эдниг би олзлҗанав.", "Чамд болхла, одд олзлсн тус уга.", "Кергч аман секәд, үг келн гиҗәһәд бәәв."], "p": 327}, {"t": "text", "c": ["Бичкн хун-тәәҗ хаалһдан орн йовҗ:"], "p": 328}, {"t": "text", "c": ["- Икчүд - аальта улс. Тавдгч бичкн һаргт бәәрн уга бәәҗ.", "Цугтаһаснь бичкн болчкад, деернь багтасн - панрта Панрч.", "Бичкн хун-тәәҗ ухална: теңгрт геедрсн, үчүкн, гер уга, күн уга һаргт, панрч панртаһан яһад кергтә болсмб? Болв бас ухална эн күн толһа уга болвза? Хан, бийркг, әркнч, кергч, - эднәс һәргтә гиҗ келҗ болшго, көдлмштнь ухан бәәнә.", "Панран шатахла, - одд шатасн мет, эс гиҗ цецгиг.", "Панран унтрахла, - одн цецг хойр унтсн болна."], "p": 331}, {"t": "text", "c": ["Сәәхн көдлмш. Кергтә көдлмш, юңгад гихлә - сәәхн."], "p": 332}, {"t": "text", "c": ["Тиигәд, бичкн хун-тәәҗ, үчүкн һаргин өөр зогсад, панрчла мендлҗәнә. - Менд? - мана күн мендинь сурҗана. - Панран яһад унтравч?"], "p": 334}, {"t": "text", "c": ["- Тиим бооцан бәәнә.", "- Сән зүүд бәрҗ хонтн!"], "p": 335}, {"t": "text", "c": ["Панран унтрачкв. - Юн бооцан би?"], "p": 336}, {"t": "text", "c": ["- Панр унтрах бооцан.", "Сән зүүд бәрҗ хонвта? Панран дәкәд шатачкв."], "p": 338}, {"t": "text", "c": ["- Панран яһад шатачквч?"], "p": 339}, {"t": "text", "c": ["- Тиим бооцан, - дәкәд келҗәнә."], "p": 340}, {"t": "text", "c": ["Бичкн хун-тәәҗ алмацад, үгән келҗәнә: - Нанд нег юмн медгдҗәхш."], "p": 341}, {"t": "text", "c": ["- Медх юмн уга, - панрч келҗәнә. - Бооцан гисн бооцан. Сән зүүд бәрҗ хонвта?"], "p": 342}, {"t": "text", "c": ["Панран унтрачкв."], "p": 343}, {"t": "text", "c": ["Дөрвлҗн эрәтә улан альчурарн маңнаннь көлс арччкад:"], "p": 344}, {"t": "text", "c": ["- Көдлмшм күнд.", "Өмннь учр-утхта билә. Би асхнднь унтраһад, өрүнднь шатадг биләв.", "Өдртнь амрдг биләв, сөөднь унтдг биләв... - Терүнә хөөннь бооца оңдарв? - Бооцан оңдарсн уга, - панрч цәәлһҗәнә. - Тиим зовлң!", "Мини һаргм җил ирвәс хурдар эргҗәнә. Бооца болхла, хуучарн бәәһә."], "p": 346}, {"t": "text", "c": ["Бичкн хун-тәәҗ: - Ода болхла яһҗ бәәнәч?"], "p": 347}, {"t": "text", "c": ["- Тиигәд. Һарг нег эргхләрн мүч авна. Амрдг цол уга. Нег мүчин дотр би шатаһад, дәкәд унтрадув."], "p": 348}, {"t": "text", "c": ["- Ю-у, инәдн күрчәнә.", "Чини өдрин гегән нег мүчд болдг чигн!"], "p": 349}, {"t": "text", "c": ["- Инәх юмн уга!", "Би чамла бүкл сардан күүндҗәнәв."], "p": 350}, {"t": "text", "c": ["- Бүкл сардан?"], "p": 351}, {"t": "text", "c": ["- Э, һучн мүч", "һучн өдр,", "сән зүүд бәрҗ хонтн!"], "p": 352}, {"t": "text", "c": ["Панрч дәкәд панран шатачкв."], "p": 353}, {"t": "text", "c": ["Бичкн хун-тәәҗ аҗглад хәләһәд бәәв. Эн күн улм-улм таасгдҗана. Сандлан өргәд тәвдг йовдл сананднь орв.", "Үгән бәрдг күүнд тәәҗ нөкд болхар седв. - Намаг соңсич. Би нег эв-арһ меднәв: амрх кергтә болхла, - амр...", "Панрч: - Би кезә болвчн амрхдан дуртав."], "p": 355}, {"t": "text", "c": ["Үг бәрдг болвчн залху болад чигн бәәх."], "p": 356}, {"t": "text", "c": ["Тәәҗ панрчт цәәлһҗәнә: - Чини орчлң бичкн. Һурвн ишкм һазр. Нар бийдән тусхахар бәәхлә, йов - гегәтә өдр бәәһәд бәәх. Амрх дурн күрхлә, - амр... Өдр чилшго. Панрч буруһан келҗәнә: - О, энүнәсчн дала олз уга.", "Би унтхдан дуртав."], "p": 358}, {"t": "text", "c": ["Тәәҗ: - Тиигхлә, чини керг җаңһрта."], "p": 359}, {"t": "text", "c": ["- Җаңһрта.", "Сән зүүд бәрҗ хонвт? Панрч панран утрачкв."], "p": 361}]}