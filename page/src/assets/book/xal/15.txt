{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "15-ч бөлг", "p": 363}, {"t": "text", "c": ["«Эн күүнәс, - бичкн хун-тәәҗ хаалһдан орн йовҗ, - хан, бийркг, әркнч болн кергч җигшх билә.", "Тоолхла, һанцхн панрчар улс наад бәршго. Яһад гихлә һанцхн панрч бийиннь тускар санлго бәәнә. Бичкн хун-тәәҗ зовад: - Эднлә би үүрлх биләв. Болв орчлңнь йир бичкн.", "Хойр күн багтшго.", "Эн һаргт дуран өгх бас нег учр билә: энд бәәсн хөрн дөрвн цагин дотр миңһн дөрвн зун дөчн нарна суулһвриг үзх биләв!"], "p": 364}, {"t": "text", "c": ["Зурһадгч һарг арв дәкҗ өмнк һаргас ик.", "Терүнә деер зузан дегтр бичдг өвгн бәәҗ. Бичкн хун-тәәҗиг үзсн өвгн хәәкрҗәнә."], "p": 366}, {"t": "text", "c": ["- Хәләтн! Зуульч күн аашна! Тәәҗ сандл деер сууһад, әмсхлән тогтнулҗана. Өвгн:"], "p": 368}, {"t": "text", "c": ["- Альдасвч?"], "p": 369}, {"t": "text", "c": ["Бичкн хун-тәәҗ хәрүһән өңгрүләд: - Эн ик дегтр юн дегтрв?", "Энд та ю кеҗәнт?"], "p": 370}, {"t": "text", "c": ["Өвгн: - Би - географ."], "p": 371}, {"t": "text", "c": ["- Географ гисн кемб?"], "p": 372}, {"t": "text", "c": ["- Энчн номт. Номт - теңгс, һол, балһсн, уул болн элстә көдә альд бәәхинь цугтаһинь меднә."], "p": 373}, {"t": "text", "c": ["- Ямаран соньн! - Бичкн хун-тәәҗ өврҗәнә.", "- Йоста үүл! Тәәҗ һаргиг нүдәрн эргүләд хәләҗәнә. Иим алдр һарг тер үзәд уга билә."], "p": 375}, {"t": "text", "c": ["Келҗәнә: - Тана һарг әвр сәәхн. Танад дала бәәни?"], "p": 376}, {"t": "text", "c": ["- Терүгичн би медхшв, - географин эрдмтәнь хәрү өгв."], "p": 377}, {"t": "text", "c": ["- Я-а... - Тәәҗ уданар татад.", "- Уул бәәни?"], "p": 378}, {"t": "text", "c": ["- Медҗәхшв, - өвгн давтҗана."], "p": 379}, {"t": "text", "c": ["- Балһсн, һолмуд, элстә көдә? Өвгнә хәрү негн:"], "p": 380}, {"t": "text", "c": ["- Энүгичн бас медхшв."], "p": 381}, {"t": "text", "c": ["- Акад юмб! Та географ эсий?"], "p": 382}, {"t": "text", "c": ["- Тернь тиим, - өвгн цәәлһҗәнә. - Зуульч күн бишв. Би - географ.", "Нанд зуульч улс бас хәәгднә.", "Балһсна, һолын, уулын, теңгсин, далан болн көдән тойгинь бичҗ авдгнь - зуульч күн.", "Географ болхла, чинртә күн, йирин йовһар йовшго.", "Эврәннь хораһасн һардго. Зуульч улсиг тосад, келсн келврмүдинь бичҗ авад сууна.", "Соньн келвр харһхла, келҗ өгсн күүнә тускар хәәврин цаас бичнә, - итклтә зуульчв, иткл уга зуульчлви?"], "p": 383}, {"t": "text", "c": ["- Юңгад?"], "p": 384}, {"t": "text", "c": ["- Зуульч худл келхлә, - ик сурһулин дегтрт эндү орхмн болҗана.", "Әрк уухла, бас зовлң."], "p": 385}, {"t": "text", "c": ["- Яһад?"], "p": 386}, {"t": "text", "c": ["- Яһад гихлә, әркнчин нүдн сольр.", "Нег уул бичхин ормд, хойр уул гиһәд бичнә."], "p": 387}, {"t": "text", "c": ["- Тиим күүг би меддг биләв... - Тәәҗ дотран ухалв. - Тер күүнәс му зуульч һарх билә. Өвгн зөвшәрҗәнә:"], "p": 388}, {"t": "text", "c": ["- Тиим болад чигн бәәх.", "Тиигәд, зуульч гем уга күн болхла, келсн үгинь хәләнә."], "p": 389}, {"t": "text", "c": ["- Яһҗ хәләнә, йовад хәләнү?"], "p": 390}, {"t": "text", "c": ["- Уга...", "Йовҗ хәләхд күнд.", "Зуульчас цәәлһвр сурна.", "Үлгүрнь, ик уул сексн болхла, ик чолу авч ирх зөвтә."], "p": 391}, {"t": "text", "c": ["Географ седклин зовлңган дахад:"], "p": 392}, {"t": "text", "c": ["- Чи бийчнь зуульч бәәнәч! Чи холас ирсн бәәнәч!", "Эврәннь һаргин тускар келәд өг! Өвгн ик дегтрән секәд, харнда үзүлҗәнә.", "Зуульчин келсн үгиг түрүләд харндаһар бичәд, дәкәд чик болхла, чикәр бичх. (-)"], "p": 394}, {"t": "text", "c": ["- Соңсчанав, - өвгн бичхәр белн."], "p": 395}, {"t": "text", "c": ["Бичкн хун-тәәҗ арһулхн: - Мини һаргд соньн юмн уга. Цугнь бичкн. Һурвн һалт уул бәәнә.", "Хойрнь шатҗана, негнь унтрҗ одсн.", "Болв, кен медхв...", "- Э, юн чигн болад бәәх, - географ толһаһарн гекв."], "p": 396}, {"t": "text", "c": ["- Дәкәд болхла, нанд цецг бәәнә."], "p": 397}, {"t": "text", "c": ["Географ: - Цецгүдиг бидн бичдговидн."], "p": 398}, {"t": "text", "c": ["- Яһад?", "Энтн цугтаһаснь сәәхн юмн бәәнм! - Яһад гихлә цецгүд - уга болдг юмн."], "p": 400}, {"t": "text", "c": ["- Уга болна гисн?"], "p": 401}, {"t": "text", "c": ["- Географин дегтрмүд - ик үнтә юмн.", "- Энчн элхш.", "Уул ормасн көндрхш. Дала хагсад чилхш.", "Мадн дегтртән бичхләрн хүврдго, алдр юмна тускар бичнәвидн."], "p": 402}, {"t": "text", "c": ["Бичкн хун-тәәҗ күүндвриг йовулҗ өгәд бәәнә: - Унтсн һалт уул шатад чигн бәәх.", "«Уга болдг юмн» гисн юмб?"], "p": 403}, {"t": "text", "c": ["- Унтрв, шатв, - маднд керг уга юмн. Йоста чинрнь - уул. Уул хүврхш. - «Уга болдг юмн» гисн юмб? - Бичкн хун-тәәҗ хәрүһән авл уга бәәхш."], "p": 405}, {"t": "text", "c": ["- Юн гисн, - тер юмн уга болх зөвтә."], "p": 406}, {"t": "text", "c": ["- Мини цецг уга болх зөвтәй?"], "p": 407}, {"t": "text", "c": ["- Э-э, мел тиим!"], "p": 408}, {"t": "text", "c": ["Бичкн хун-тәәҗ цецгән санад сууна: «мини сәәхлә, мини байр алдр биш. Делкәһәс бийән харсҗ чадшго. Харсх юмн - дөрвхн зү. Хайсн күнь - би.", "Көөрк цецг - һарг деер һанцарн!»", "Хайсн цецгиг «хәәмнь» гиһәд хармнсн йовдл - эн.", "Болв зөргтә йовдлын хәрү ирәд:"], "p": 409}]}