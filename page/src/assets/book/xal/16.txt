{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "16-ч бөлг", "p": 410}, {"t": "text", "c": ["- Нанд альдаран йовх селвг келәд өгтн, - гив."], "p": 410}, {"t": "text", "c": ["Географ селвгән өгчәнә: - Һазр гидг һаргд од. Терүнә нер алдрднь гем уга.", "Тиигәд бичкн хун-тәәҗ һарад йовв, болв хайсн цецг уханаснь уданд һарлго бәәв. Тиигәд бичкн хун-тәәҗин одсн доладгч һарг - һазр."], "p": 413}, {"t": "text", "c": ["Һазр - йирин һарг биш.", "Деернь: зун арвн негн хан бәәнә (тедн дотр хар өңгтә бас йовна), долан миңһн географ, йирн миңһн шамдһа-шулун, чадмг бийркг, долан сай, һурвн зун тәвн миңһн әркнч, һурвн зун арвн негн сай кергч - бүклдән, - хойр тербумд шаху ик улс."], "p": 414}, {"t": "text", "c": ["Һазриг ямаран алдринь үзүлхлә, хәләтн: электрокүчн секгдәд уга, - зурһан тив деер дөрвн зун сай, зурһан зун хойр миңһн, тавн зун арвн негн панрч көдлҗәнә."], "p": 415}]}