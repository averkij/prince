{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "17-ч бөлг", "p": 416}, {"t": "text", "c": ["Деерәс хәләсн йир сән һәәхүл:", "панрин гегәрлтин йовдл балетин биитә дүңцүлҗ болхмн.", "Түрүләд панран шатасн Шин Зеланьдин болн Австралин панрчнр мөн.", "Панран шатаһад, орндан орна.", "Теднә ардас Китдин панрчнрин чеерүд ирнә. Бииһән чиләһәд тедн бас талвңгин кенчрин ард геедрнә.", "Дәкәд Әрәсән болн Энткгин панрчнрин чеерүд ирнә. Дәкәд - Африк, Европ.", "Теднә дару - Өмнк Америк. Теднә дару - Ар Америк. Нег чигн эндү угаһар һарна.", "Эврә цаглань - талвң деер. Эн үзмҗ - мартгдшго үзмҗ!", "Зуг нег панрч бәәнә,"], "p": 416}, {"t": "text", "c": ["Тер панрчин дүнь бәәнә, - панран Өмн түүлд шатана. Эн хойр панрчин җирһл гиигн: көдлмшән җилд нег кенә."], "p": 417}, {"t": "text", "c": ["Олмҗта үг келхәр седхләрн, худл чигн орулад оркнач.", "Панрчнрин тускар келхләрн, би невчк үгән хутхув. Мана һазр меддго улс оңданар чигн тоолад бәәх.", "Һазрин улс дегд дала орм эзлхш.", "Тер хойр бум улсиг цуглулад, ээм-ээминь харһулад зогсахла, тер һазрин кемҗән - хөрн дуунад утдан, хөрн дуунад өргндән болх.", "Цуг улс Ик далан нег бичкн арлд багтх билә."], "p": 419}, {"t": "text", "c": ["Бөдүн улс болхла, ю эс кев чигн иткшго.", "Бидн олн бәәр эзлнәвидн, - гилднә."], "p": 420}, {"t": "text", "c": ["Бийән алдр гиҗ санна, - баобаб кевтә.", "Тоолад хәләтхә. Тоолхдан дурта.", "Тадн болхла, эн арифметикин цаган бичә үрәтн. (-)", "Нанд иткҗәнт, тиим эсий?"], "p": 421}, {"t": "text", "c": ["Тиигәд, һазрт ирсн бичкн хун-тәәҗ нег чигн кү үзсн уга.", "Алң болад бәәв. Энчн оңдан һаргд ирсн болвза? - гиһәд ухалҗатл, элсн деер сарин герл мет тохшрсн нег юмн гилвкәд одв."], "p": 422}, {"t": "text", "c": ["Батнь сән гиһәд, бичкн хун-тәәҗ мендлҗәнә."], "p": 423}, {"t": "text", "c": ["- Менд, гихлә, - кевтсн моһа мендин хәрүһинь өгчәнә."], "p": 424}, {"t": "text", "c": ["- Би ямаран һаргд тусв?"], "p": 425}, {"t": "text", "c": ["- Һазр. (-)"], "p": 426}, {"t": "text", "c": ["- Тер - ли? Һазр деер күн угай? - Энчн - элстә көдә. Көдәд күн бәәхш.", "Һазр болхла ик."], "p": 428}, {"t": "text", "c": ["Бичкн хун-тәәҗ чолун деер сууһад, теңгр хәләһәд, келҗәнә:"], "p": 429}, {"t": "text", "c": ["- Одд яһад шатдг болхв, - тәәҗ тагчг сууна. - Учрнь, - күн болһн кезә болвчн эврәннь одан олх.", "Хәлә, мини тус деер - мини одн.", "Зуг, бәәсн һазрнь - хол!"], "p": 430}, {"t": "text", "c": ["Моһа келҗәнә: - Сәәхн һарг.", "Чи энд, һазр деер ю кехвч?"], "p": 431}, {"t": "text", "c": ["Бичкн хун-тәәҗ үнән келҗәнә: - Би эврәннь цецглә цүүглдчкләв. Моһа:"], "p": 432}, {"t": "text", "c": ["- А, тиим гиһич.", "Хоюрн тагчг болад бәәлднә."], "p": 433}, {"t": "text", "c": ["- Күн яһла? - дәкн тәәҗ сурҗана.", "- Элстә көдәд эҗго...", "- Күн дунд бас һанцардг йовдл харһна. Бичкн хун-тәәҗ моһад оньган өгәд хәләҗәнә."], "p": 435}, {"t": "text", "c": ["- Чи - җигтә әмтн. Хурһнас зузан бишч.", "- Мини күчн хаана хурһнас чидлтә, - гиһәд келәд оркв."], "p": 436}, {"t": "text", "c": ["Бичкн хун-тәәҗ инәмсклҗ келҗәнә."], "p": 437}, {"t": "text", "c": ["- Тиим күчтә болхий? Чамд көл уга. Зуульч чи бишич.", "- Орчлңгин кермәс хол һазрт би чамаг күргҗ чадхв. Үгән келн, моһа алтн буһу мет тәәҗин көлин шаһаһинь эргүләд авчкв. - Шүдн күрсән хәрү һарсн һазртнь авч ирдв. - Чи болхла цевр, оддас ирләч...", "Бичкн хун-тәәҗ хәрүһән өгсн уга."], "p": 440}, {"t": "text", "c": ["- Би чамд сана зовҗанав, - моһа цааранднь келҗәнә. - Һазр - чолун мет хату. Чини болхла, күчн тату.", "Чи цаг ирәд, хайчксн һарган санхла, - би чамд нөкд болхв.", "Би чамд...", "- Сәәхн медүв.", "Болв, чи юңгад үгдән тәәлвртә тууль орулад, келәд бәәнәч?"], "p": 441}]}