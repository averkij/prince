{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "18-ч бөлг", "p": 442}, {"t": "text", "c": ["Моһан үг: - Би тәәлвртә туульсин сурврмудыг цугинь таслдв."], "p": 442}, {"t": "text", "c": ["Хоюрн тагчгрв."], "p": 443}, {"t": "text", "c": ["Элстә көдәг һатлсн бийнь, бичкн хун-тәәҗ кү үзсн уга.", "Зуурнь нег цецг харһв - бичкәхн, үзмҗ уга, һурвн делвтә...", "- Менд? - бичкн хун-тәәҗ мендлҗәнә."], "p": 445}, {"t": "text", "c": ["- Менд, - гиһәд, цецг мендин хәрүһинь өгчәнә. Тәәҗ һольшг дууһарн сурҗана: - Улс яһла?"], "p": 447}, {"t": "text", "c": ["Цецг нег цувсн темәд үзсән тодлҗана."], "p": 448}, {"t": "text", "c": ["- Улс? Э-э. Зурһан, долан кү үзсн биләв.", "Олн җил болҗана.", "Альд хәәхинь медҗәхшв.", "Теднчн салькар үрүдәд йовҗ одна.", "Һазрт уңг уга болхла, әвр эвго."], "p": 449}]}