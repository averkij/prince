{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "22-ч бөлг", "p": 529}, {"t": "text", "c": ["- Тегәд би терүңдән сүл өдрмүдән өгәд бәәҗв... - Бичкн хун-тәәҗ тер үгмүдән чееҗәр дасҗ авхар давтад бәәв. - Әмтн үнниг мартчксн бәәнә, - гиҗ арат келҗәнә: - Зуг чи бичә март: бооца бүрдәсн әмтән харсад, чи ачинь хәрүлх зөвтәч.", "Эврә цецгәһән харсад, ачинь хәрүлх зөвтәч."], "p": 529}, {"t": "text", "c": ["- Цецгәһән харсад, ачинь хәрүлх зөвтәв... – гиҗ бичкн хун-тәәҗ тер үгмүдән чееҗәр дасҗ авхар давтад бәәв."], "p": 530}, {"t": "text", "c": ["Бичкн хун-тәәҗ: - Менд?"], "p": 532}, {"t": "text", "c": ["Хаалһч: - Менд."], "p": 533}, {"t": "text", "c": ["Бичкн хун-тәәҗ сурҗана: - Ю кеҗәнәч?"], "p": 534}, {"t": "text", "c": ["Хаалһч: - Кү йилһҗәнәв. Миңһәд улс һал тергәр йовулув - нег һал тергн иигәрән, нег һал тергн тиигәрән."], "p": 535}, {"t": "text", "c": ["Терзәрн гилв-далв гисн шулун һал тергн давад одв. Хаалһчин бичкн гер чичрәд одв."], "p": 536}, {"t": "text", "c": ["Бичкн хун-тәәҗ алң болад: - Альдаран адһҗ йовхмб?", "Юуһинь хәәҗ йовцхана?"], "p": 537}, {"t": "text", "c": ["- Машич, - тер чигн медхш."], "p": 538}, {"t": "text", "c": ["Иигәрән йовсн һал тергн, цаарандан хәргәд йовад одв."], "p": 539}, {"t": "text", "c": ["Бичкн хун-тәәҗ сурҗана: - Одак улс хәрү йовҗану?"], "p": 540}, {"t": "text", "c": ["- Уга, энчн оңдан. Энчн зөрүд һал тергн."], "p": 541}, {"t": "text", "c": ["- Йовсн һазрнь сән боллго, хәрү йовҗ йовну?"], "p": 542}, {"t": "text", "c": ["Хаалһч: - Мадн эс бәәсн һазр - сән."], "p": 543}, {"t": "text", "c": ["Дәкәд нег гилв-далв гисн шулун һал тергн йовад одв."], "p": 544}, {"t": "text", "c": ["Бичкн хун-тәәҗ: - Энчн өмннь йовсн һал тергиг күцх бәәдлтә!"], "p": 545}]}