{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "26-ч бөлг", "p": 614}, {"t": "text", "c": ["- Төвкнүн уга бәәнәв. - намаг экләд үгән келҗәтл:"], "p": 614}, {"t": "text", "c": ["- Көдлмшән экл.", "Нисклдән од.", "Би чамаг энд күләнәв.", "Маңһдур асхн ирхән бичә март...", "Зүркм амрсн уга.", "Аратыг санад, ухалҗанав:", "бийән бооцанд орулад, хөөннь ууляд чигн бәәх."], "p": 615}, {"t": "text", "c": ["Худгин өөр, кезәнә эвдрсн чолун эрс бәәлә.", "Маңһдуртнь, көдлмшән кечкәд, нааран ирхләм, бичкн хун-тәәҗ көлән унҗулсн эрс деер сууна.", "Келсн әәһинь соңсчанав:"], "p": 617}, {"t": "text", "c": ["- Тодлҗанчи? - гиҗәнә. - Мана харһлт энд болсн уга билә. (-)"], "p": 619}, {"t": "text", "c": ["(-)", "Ишкдлән чаңһаҗанав.", "Эрсин өөр - нүдәрн, чикәрн дәкҗ кү үзсн чигн, соңссн чигн угав.", "Болв, бичкн хун-тәәҗ кенд болхв, үгән келәд бәәнә:"], "p": 620}, {"t": "text", "c": ["- Э, тиим. Элсн деер мини орм үзхч.", "Тиигхлә күлә.", "Эндр асхн би тиигәрән ирхв."], "p": 621}, {"t": "text", "c": ["Эрс күртл хөр һар ишкдл үлдҗәнә, болв күн үзгдхш."], "p": 622}, {"t": "text", "c": ["Түрд гиҗәһәд, бичкн хун-тәәҗ сурҗана:"], "p": 623}, {"t": "text", "c": ["- Чини хорн күчтәй?", "Би удан зовхий?"], "p": 624}, {"t": "text", "c": ["Би зогсув. Зүркм менрәд бәәнә, болв, нанд ода күртл юмн медгдҗәхш."], "p": 625}, {"t": "text", "c": ["Тәәҗ келҗәнә: - Ода йов. Дорагшан һәрәдхәр бәәнәв."], "p": 626}, {"t": "text", "c": ["Дорагшан хәләҗәнәв. Әәһәд, чочад одув!", "Эрсин захд тоһшрад моһа кевтнә. Терүнә хорн күүг өрәл мүчин хоорнд алчкх.", "Хавтхасн пистүль уудлн бәәҗ, моһа тал гүүҗ йовнав, болв, гүүсн гүүлһм соңсад, моһа, элсн деегүр тошад, чолун заагар орад, һотьвкад, уга болв."], "p": 627}, {"t": "text", "c": ["Эрсүр гүүһәд ирүв. Мөр болҗ! Тәәҗиг һарарн хавлад авв. Чирәнь цәәһәд, цаснас цаһан болҗ."], "p": 628}, {"t": "text", "c": ["Би хәәкрҗәнәв: - Ода чини толһадчн ямаран санан орна? Юн учрар моһала күүндх дурнчн күрв?"], "p": 629}, {"t": "text", "c": ["Алтн альчуринь тәәлҗәнәв. Маңнаһинь усар норһад, ус уулһҗанав. Дәкҗ юм сурҗахшв.", "Намаг хәлән күзүһим теврҗәнә."], "p": 630}, {"t": "text", "c": ["Зүркнәннь цоксн цоклһн - шавтсн шовуна зүркн мет догдлҗана.", "Келҗәнә: - Нисклән ясад авснчнь би байрта бәәнәв. Ода - хәрхч.", "- Альдас медвч?!"], "p": 632}, {"t": "text", "c": ["Нисклән кев гиҗ, нәәҗдән ода келхәр седҗәләв."], "p": 633}, {"t": "text", "c": ["Хәрү өглго, йиринәр келҗәнә:"], "p": 634}, {"t": "text", "c": ["- Би бас эндр хәрхв. Дәкәд, гейүрн: - Хаалһнь хол.", "Йир күнд.", "Ма хойрин күүндвр, бәәсн бәәдл акад болчкад, зүүдн болҗ медгднә. Бичкн хун-тәәҗән теврҗәнәв, чаңһар теврҗәнәв, болв, мини сананасм тер намас һульдрад, хааляд йовҗана. Йорал уга улм сорад, гихм, авчана.", "Уха ухалад холагшан хәләҗәнә."], "p": 637}, {"t": "text", "c": ["- Чини хурһн нанд үлдх.", "Хурһин яршг. Шөрг.", "Гейүрн, әрә инәмсклҗәнә."], "p": 638}, {"t": "text", "c": ["Би уданд күләвүв.", "Ухандан орсн кевтә, амрад кииһән авчанав."], "p": 639}, {"t": "text", "c": ["- Чи, бичкн көвүн, әәвч.", "Әәлго яах билә!", "Болв, тәәҗ арһулхн инәҗәнә:"], "p": 640}, {"t": "text", "c": ["- Эндр асхн би энүнәс икәр әәхв.", "Дәкәд мөстә санан мини зүркм киитрүләд, нег юмн болх гиһәд генүләд бәәнә.", "Инәдинь дәкҗ соңсшговидн?", "Көвүнә инәдн - бульглсн булг мет."], "p": 641}, {"t": "text", "c": ["- Чини инәдиг бас нег соңсх биләв. Болв, келҗәнә:"], "p": 642}, {"t": "text", "c": ["- Эндр җил болҗана.", "Мини одн, унсн орм деерм, сәәхн чик зогсхмн.", "- Үүрм, эн цугнь, - моһа, однла харһлт - му зүүдн эсий?"], "p": 643}, {"t": "text", "c": ["Хәрүһән өгҗәхш."], "p": 644}, {"t": "text", "c": ["- Ик юмн нүдәр үзгдшго. - гиҗәнә."], "p": 645}, {"t": "text", "c": ["- Э, тиим.", "- Цецглә әдл.", "Хол однд чини цецг цецгәрнә, чи сөөһәр теңгр хәләнәч. Цуг одд цецгәрнә. - Э, тиим. - Уснла әдл. Элстә көдәд чи мини ундм хәрүлләч. Тер уусн усм көгҗм болҗ айслла. Учрнь - заңһ деесн хойр. Тодлҗанч? Усн әмтәхн билә. - Э, тиим.", "- Сөөдән одд хәләхч.", "Мини одн бичкн, одан үзүлҗ чадшгов.", "Тернь чигн чик.", "Чамд болхла - олн одна негн.", "Одд хәләхдән дуртач...", "Цугтан чини нәәҗнр болтха. Дәкәд чамд нег белг белглнәв.", "Келчкәд инәҗәнә."], "p": 648}, {"t": "text", "c": ["- Ю-у, көөрк, көөрк! Инәхләчн - басл байрлдув!"], "p": 649}, {"t": "text", "c": ["Энчн - мини белг. Энчн - уснла әдл...", "- Юн учрар?"], "p": 650}, {"t": "text", "c": ["- Күн болһнд эврә одн.", "Зуульч күүнд - негн, хаалһинь үзүлнә. Талын улст - бичкн шам.", "Номтнрт болхла, - күсл кех көдлмш. Мини керг кесн күүнд - алтн. Цуг улст одд - келн уга.", "Чини одд болхла, - ончта.", "- Юуһарн?"], "p": 653}, {"t": "text", "c": ["- Сөөһәр одд хәләхлә, нег однд би бәәнәв, инәҗәнәв.", "Чини чикнд цуг одд инәсн болад соңсгдх. Чини одд инәҗ чадна!"], "p": 654}, {"t": "text", "c": ["Келчкәд инәҗәнә."], "p": 655}, {"t": "text", "c": ["- Сүүлднь – санан амр болна. Намаг таньсндан байрлхч.", "Чи мини үүр.", "Үүрләһән инәхәр седхч.", "Терзән секәд инәхч.", "Нәәҗнр үзәд, инәҗәсичнь соңсад алң болх. Теднд келхич: «Э, э, од үзхләрн, инәдүв!».", "Тедн чамаг һәрглҗәнә гих.", "Иим чамла хар шог наачанав. Дәкәд, авад инәҗәнә."], "p": 657}, {"t": "text", "c": ["- Оддын ормд дала тачкнур хәрсн болна. Инәҗәнә.", "Дәкәд невчк, төвкнәд:"], "p": 658}, {"t": "text", "c": ["- Чи... эн сө... бичә ир."], "p": 659}, {"t": "text", "c": ["- Би чамаг хайшгов. Оңдан юм сансн болна. - Медҗәнч. (-) - Би чамаг хайшгов."], "p": 662}, {"t": "text", "c": ["(-) - Moha. Чамаг моһа хазхла яахвч? Моһас хар саната. Кү хазхларн амрад бәәдм. - Би чамаг хайшгов. Невчк төвкнәд:"], "p": 666}, {"t": "text", "c": ["- Үннән келхлә, хойр күүнд хорнь күршго.", "Тер сө яһҗ йовсинь медсн угав. Тагчгар.", "Гүүһәд күцхлә, мана күн шулун, негәр таслгч ишкмәрн йовҗ йовна."], "p": 667}, {"t": "text", "c": ["- А, чивч?. Һарм авчана.", "Болв, нег юмн бийнь үүмүләд бәәнә."], "p": 669}, {"t": "text", "c": ["- Намаг дахсн ки.", "Намаг хәләхд зовлңта болх.", "Үкчәнә гиҗ санхч, тернь тиим биш. Би үг келҗәхшв. - Мини одн хол бәәхинь медҗәнч?. Мини цогцм дегд күнд. Авч чадшгов."], "p": 671}, {"t": "text", "c": ["Тагчг бәәнәв."], "p": 672}, {"t": "text", "c": ["- Келхд, хуучн һазрас һарсн мет.", "Гейүрхд юмн уга. Тагчг бәәнәв. Невчк зөргнь баһрад, тәәҗ:"], "p": 674}, {"t": "text", "c": ["- Саллһн гем уга болх.", "Би бас одд хәләхв. Цуг одд хуучн худг мет, дуута заңһта.", "Одн болһн нанд ус өгх.", "Тагчг бәәнәв."], "p": 675}, {"t": "text", "c": ["- Соңсча намаг, бидн ямаран шогта!", "Чамд тавн зун сай тачкнур бәәх, нанд болхла тавн зун сай булг.", "Генткн тагчг болв, юңгад гихлә - уульҗана.", "- Ормдан ирвидн.", "Би сүүлин нег ишкдлән эврән кесүв. Әәмшг орад, элсн деер сууҗана. Дәкәд тер келҗәнә:"], "p": 678}]}