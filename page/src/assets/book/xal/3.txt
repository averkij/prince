{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "3-ч бөлг", "p": 42}, {"t": "text", "c": ["- Гертм юн болв чигн бичкн.", "- Күрх.", "Би чамд бичкәхн хө өгчәнәв."], "p": 42}, {"t": "text", "c": ["- Бичкн гиҗ келҗ болшго, - зурган хәләҗәһәд.", "- Хәләһич!", "Хурһн минь унтҗ одва.", "Тиигҗ би бичкн хун-тәәҗлә таньлдсн болдг."], "p": 43}, {"t": "text", "c": ["Удл уга альдас ирсинь би медүв.", "Бум-түмн сурврарн намаг эргүләд, эврән болхла, мини сурврмудыг хамрин хаңхт авчахш.", "Зуг бичкнәр, әрә-әрә, арһул күүндәд, шүүһәд ирхлә медгдв.", "Нисклим үзчкәд, сурҗана:"], "p": 45}, {"t": "text", "c": ["- Эн юн дәнв?"], "p": 46}, {"t": "text", "c": ["- Энчн дән биш. Энчн нискл. Мини нискл. Энчн ниснә. Яһҗ ниссән, ю үзсән би көвүнд омгтаһар келәд суунав. Соңсад суусн көвүн алң болҗана:"], "p": 48}, {"t": "text", "c": ["- Ю-у! Чи теңгрәс унвч?"], "p": 49}, {"t": "text", "c": ["- Э, - бийән бәрәд келҗәнәв."], "p": 50}, {"t": "text", "c": ["- Ю-у! Инәдтә юмб!..."], "p": 51}, {"t": "text", "c": ["Бичкн хун-тәәҗ инәһәд эдго! Би болхла инәҗәхшв. Мини үзсн зовлңгиг болһамҗта улс дааҗ һарх билә.", "Дәкәд көвүн келҗәнә:"], "p": 52}, {"t": "text", "c": ["- Чи бас теңгрәс бууҗ ирсн болҗанач.", "Альк одн-һаргасвч? А-а!"], "p": 53}, {"t": "text", "c": ["Ода ирҗ медгдҗәнә! Эн элстә көдәд ирәд буусн учрнь, нуувч - һарг, күүнә, оддын һарг, - ухалчкад, нүдинь хәләҗәһәд сурҗанав:"], "p": 54}, {"t": "text", "c": ["- Үнәр келхлә, чи оңдан һаргас ирвч?"], "p": 55}, {"t": "text", "c": ["Хәрү өгсн уга. Нислһим хәлән бәәҗ, сурҗана:"], "p": 56}, {"t": "text", "c": ["- Эн нислһәр холас ирҗ чадсн угач. Юм ухалад, тагчг бәәнә. Бәәҗәһәд, хавтхасн бичкн хурһн зурата зурган һарһад, ухалад бәәнә. Медҗәнт? Күүнә, хол оддын дундас ирсн күн! Зүркм цокад, чееҗәсм һархар седҗәнә! Шулуһар медҗ авхар бәәнәв:"], "p": 58}, {"t": "text", "c": ["- Арвт, альдас нисҗ ирвч?", "Герчн альд бәәнә?", "Бичкн хөөһән альдаран авч йовхар бәәнәч?"], "p": 59}, {"t": "text", "c": ["Көвүн тагчг зогсҗаһад келҗәнә:"], "p": 60}, {"t": "text", "c": ["- Зурата яршг нанд өгснчн мөр болва: мини хөөнд сөөдән унтх һазр бәәнә."], "p": 61}, {"t": "text", "c": ["- Э-э. Чи ухата болхла, би чамд деернь деес өгнәв - өдртнь арһхлхч. Деернь - деесинь боодг шоң."], "p": 63}, {"t": "text", "c": ["Бичкн хун-тәәҗин күмсгнь буугдад:"], "p": 64}, {"t": "text", "c": ["- Боох? Яһад бооҗахмб?"], "p": 65}, {"t": "text", "c": ["- Хөөг эс боохла, әрләд йовҗ одх. Геедрх."], "p": 66}, {"t": "text", "c": ["Дәкәд көвүн инәҗәнә: - Альдаран йовхмб?"], "p": 68}, {"t": "text", "c": ["- Альдаран чигн. Хөн сальк өрнә, ноһа үзнә, ус хәәнә. Тиигхлә Бичкн хун-тәәҗ болһамҗтаһар:"], "p": 70}]}