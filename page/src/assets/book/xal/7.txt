{"head": [{"t": "h1", "c": "Антуан Де Сент-Экзюпери ", "p": 0}, {"t": "h2", "c": "БИЧКН ХУН-ТӘӘҖ ", "p": 1}], "body": [{"t": "h2", "c": "7-ч бөлг", "p": 118}, {"t": "text", "c": ["Нег агчмин зуурт мадн Парнцст бәәсн болхла, нарна суухин кем үзх биләвидн.", "Болв Парнцсин орн-нутг хол, дегд хол.", "Чини һаргд сандл һартан авад, хойр-һурвн ишкмд тәвич, - нарн суусн кем эн! Чини дурн кергтә...", "- Тоолхла, би нарн суусн кемиг дөчн һурв дәкҗ үзләв! Ухалҗаһад, немҗәнә: - Медҗәнч, кемр гейүрәд, уйдад ирхлә, нарн суусиг хәләхлә - йир сән.", "- Тиигәд дөчн һурв нарн суусн өдр чи икәр гейүрлчи?"], "p": 118}, {"t": "text", "c": ["Бичкн хун-тәәҗ хәрү өгсн уга."], "p": 119}, {"t": "text", "c": ["Тавдгч өдрт, хурһин учр бәәһәтә, бичкн хун-тәәҗин бас нег нуувринь медчкүв.", "Тәәҗ генткн, белдвр келго, сурҗана:"], "p": 121}, {"t": "text", "c": ["- Хөн ноһа идхләрн цецгүдиг бас иддг болхгов?"], "p": 122}, {"t": "text", "c": ["- Терчн ю болвчн иддм "], "p": 123}, {"t": "text", "c": ["- Хатханчгта цецгүдиг бас идни?"], "p": 124}, {"t": "text", "c": ["- Хатханчгта цецгүд бас иднә."], "p": 125}, {"t": "text", "c": ["- Тиигхлә хатханчг юуни төлә? Эн сурврин хәрү би медлго бәәвүв.", "Тиигчкәд моторан ясад, нег болд һарч өглго, намаг зоваҗана."], "p": 127}, {"t": "text", "c": ["Уух усн чилҗәнә, тиигәд мини эвдрәд буусн буулһм җаңһрта болҗана."], "p": 128}, {"t": "text", "c": ["- Хатханчг юуна төләв?"], "p": 129}, {"t": "text", "c": ["Бичкн хун-тәәҗ сурвран өгхләрн, хәрүһинь авлго бәәхш.", "Моторин төмр ясгдҗ өглго кетим ораһад бәәхләнь, хәрүһән йирдән өгчкүв:"], "p": 130}, {"t": "text", "c": ["- Хатханчг керг уга, цецг уурлад үзүртә зүүһән һарһчкна."], "p": 131}, {"t": "text", "c": ["- Тиимий?"], "p": 132}, {"t": "text", "c": ["(-) Тагчг бәәҗәһәд, уурлн келҗәнә:"], "p": 133}, {"t": "text", "c": ["- Би чамд иткҗәхшв!", "Цецгүдин чидл тату, цаһан саната. цаһан саната.", "Тиигәд зөргтә болхар седнә. Үзүртә зүн бәәхлә, цецгүдәс кен болвчн әәх.", "Би хәрү өгсн угав.", "Мини ухалсн үгмүд: «Эн төмр эс ясгдхла, алхар цокад олн әңг кесв!» Бичкн хун-тәәҗ дәкн ухаһим хутхчкв:"], "p": 134}, {"t": "text", "c": ["- Чини ухан - цецг урһхларн.", "- Угала!", "Юм ухалҗахшв!", "Толһадан орсан келләв.", "Йоста керг кеҗәхим үзҗәхшч?"], "p": 135}, {"t": "text", "c": ["Алг нүдәрн намаг хәләҗәнә:"], "p": 136}, {"t": "text", "c": ["- Йоста керг?!"], "p": 137}, {"t": "text", "c": ["Намаг хәләһәд сууна: машинә тосар будгдсн, һартан алхта, керг уга төмр деер өкәсн, тер төмртнь юмна бәәдл уга."], "p": 138}, {"t": "text", "c": ["- Ик күүнәһәр келҗәнәч."], "p": 139}, {"t": "text", "c": ["Би ичүв.", "Келсн деерән дунь чаңһрҗана:"], "p": 140}, {"t": "text", "c": ["- Цугинь хутхҗанач. Нег юм медҗәхшч! Йосндан уурлҗана. Толһаһарн сегсрәд оркв, алтн үснь салькнд делсәд одв."], "p": 142}, {"t": "text", "c": ["- Би нег һарг меднәв, тенд нег күрң чирәтә зерг бәәнә.", "Кедү бәәв чигн, цецгиг нег дәкҗ чигн үнркәд уга.", "Одд оньгҗ нег дәкҗ хәләһәд уга чигн.", "Нег чигн күүнд дурлад уга. (-) Кедг юмнь - то тоолдг көдлмш. Өдрәр болну, сөөһәр болну - келдг үгнь: «Би болһамҗта күмб!", "Би болһамҗта күмб!» Чамла әдл. Тер күүнә чирәнь хаһрад авн гиһәд бәәнә.", "Үннднь келхлә, тернь күн биш. Теңгрин ки."], "p": 144}, {"t": "text", "c": ["- Юн?"], "p": 145}, {"t": "text", "c": ["- Теңгрин ки!"], "p": 146}, {"t": "text", "c": ["Бичкн хун-тәәҗин чирә күрңтхх биш - цәәҗәнә."], "p": 147}, {"t": "text", "c": ["- Сай җилмүдт цецгүдт керг уга үзүртә зүн, хатханчг урһҗана. Сай җилд хөд тедниг идҗәнә.", "Тедн тер хатханчг керг уга болхла, юңгад урһадв?", "Хөн цецг хойр дәәлдхлә, ик чинртә керг эсий?", "Арифметик тоолдг, тарһн, күрң чирәтә зергәс чинртә.", "Нарта делкәд һанцхн, тиигчкәд, мини һаргд урһҗах, нань һазрт урһдго цецгүдим ирсн хурһн идчкхлә юн болҗахмб? Идчкәд, ю кесән чигн медҗәхш! Танаһар эн керг чинртә аль угай? Чирәнь улаһад бәәнә. Дәкәд келҗәнә:"], "p": 149}]}