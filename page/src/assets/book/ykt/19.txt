{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кыра Тыгын", "p": 1}], "body": [{"t": "h2", "c": "XIX", "p": 452}, {"t": "text", "c": ["Кыра тыгын үрдүк хайаҕа ыттан тахсыбыт.", "Кини урут, тобугар эрэ тиийэр тиийбэт бэйэтин дойдутугар баар булкааннарыттан ураты, хайа диэни харахтаабатах.", "Умуллубут булкаан киниэхэ олоппос оннугар туттуллара.", "Дьэ, манна туран, санаабыт: «Хата, бачча үрдүктэн бу чолбону уонна дьону барыларын көрүөм».", "Ол эрээри, иннэ курдук синньигэс, сытыы уһуктаах очуостары эрэ көрбүт."], "p": 453}, {"t": "text", "c": ["– Үтүө күнүнэн, – диэбит кини сэрэххэ."], "p": 454}, {"t": "text", "c": ["– Үтүө күнүнэн… күнүнэн… күнүнэн… – диэн ой дуораана хардарбыт."], "p": 455}, {"t": "text", "c": ["– Эн кимҥиний? – диэн ыйыппыт Кыра тыгын."], "p": 456}, {"t": "text", "c": ["– Эн кимҥиний… эн кимҥиний… эн кимҥиний… – диэн хардарбыт ой дуораана."], "p": 457}, {"t": "text", "c": ["– Доҕордоһуох, мин олус соҕотохпун, – диэбит кини."], "p": 458}, {"t": "text", "c": ["– Соҕотохпун… соҕотохпун… соҕотохпун… – диэн хардарбыт ой дуораана."], "p": 459}, {"t": "text", "c": ["«Туох дьиибэ чолбоной! – дии санаабыт Кыра тыгын.", "– Кубус-кураанах, бүтүннүү иннэ уонна өссө туустаах.", "Аны, дьоно ойуулаан, дьүһүннээн, оҥорон көрүүлэрэ мөлтөх.", "Тугу эппиккин эрэ хатылыыллар…", "Миэхэ дьиэбэр сибэккилээх этим, ол мин үөрүүм уонна кэрэм."], "p": 460}]}