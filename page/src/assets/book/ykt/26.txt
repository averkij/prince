{"head": [{"t": "h1", "c": "Антуан де Сент-Экзюпери", "p": 0}, {"t": "h2", "c": "Кыра Тыгын", "p": 1}], "body": [{"t": "h2", "c": "XXVI", "p": 614}, {"t": "text", "c": ["Ол аата, «оннугар» тахсар. – Миэхэ наһаа дьулаан… – өрө тыына-тыына саҕалаан эрдэхпинэ, кини эппитэ:"], "p": 614}, {"t": "text", "c": ["– Эн үлэҕин ылсыһаргар уолдьаста.", "Сөмөлүөккэр бар.", "Мин эйиигин манна күүтүөм.", "Сарсын киэһэ төттөрү кэлээр…", "Төһөтүн да иһин, мин уоскуйбатаҕым.", "Онтон, саһыл туһунан өйдөөн кэлбитим…", "Бэйэҕэр үөрэттэххинэ, кэлин ытыаххын сөбүн…"], "p": 615}, {"t": "text", "c": ["Холуодьастан ырааҕа суох, былыргы таас дьиэ эркиннэрин ордубут омоонноро тураллара.", "Сарсыҥҥы күн киэһэриитэ, үлэбин бүтэрэн баран онно төннөн иһэн, ыраахтан Кыра тыгын эргэ дьиэ эркинин кытыытыгар атахтарын биэтэҥнэтэ олорорун көрбүтүм.", "Онтон, саҥатын истибитим."], "p": 617}, {"t": "text", "c": ["– Ама эн өйдөөбөккүн дуо? – диирэ кини. – Ол манна буолбатах этэ. Быһыыта, ким эрэ киниэхэ хардарар, тоҕо диэтэххэ кини утарар:"], "p": 619}, {"t": "text", "c": ["– Оннугун оннук, күнүттэн күнүгэр лоп бааччы сыл анараа өттүгэр этэ эрээри, атын сиргэ этэ…", "Мин хаамыыбын эппитим.", "Дьиэ эркинин таһыгар ким да көстүбэт, туох да иһиллибэт.", "Ити икки ардыгар Кыра тыгын эмиэ кимиэхэ эрэ хардарбыта:"], "p": 620}, {"t": "text", "c": ["– Оннук ээ.", "Эн, кумахха мин суолбун көрүөҥ.", "Оччоҕо күүтээр.", "Бу түүн онно тиийиэм."], "p": 621}, {"t": "text", "c": ["Дьиэ эркинигэр диэри сүүрбэччэ хаамыы хаалбыта эрээри, мин тугу да булан көрбөтөҕүм."], "p": 622}, {"t": "text", "c": ["Балачча буолан баран, Кыра тыгын ыйыппыта:"], "p": 623}, {"t": "text", "c": ["– Эн сүлүһүнүҥ үчүгэй дуо?", "Өр эрэйи көрдөрбөт инигин? Мин тохтообутум."], "p": 624}, {"t": "text", "c": ["Сүрэҕим быһыта кымаахтыыра. Уонна өссө, тугу да өйдүү илигим."], "p": 625}, {"t": "text", "c": ["– Чэ, билигин бар, – диэбитэ Кыра тыгын.", "– Мин аллараа ыстанаары гынабын."], "p": 626}, {"t": "text", "c": ["Онно умса көрөөт, өрө тиргиллэ түспүтүм!", "Эркин анныгар, араҕас өҥнөөх, тиктэҕинэ кыл түгэнэ өлөрөр сүлүһүннээх эриэн үөн төһө да түүрүлүннэр Кыра тыгын диэки төбөтүн өрө көтөҕөн сытара.", "Сиэппэр бэстилиэппин бигии-бигии, онно ыстаммытым. Ол эрээри, хаамар тыаһы истээт, сүлүһүннээх үөн тимир аалыытын курдук иһиллэр иһиллибэт кыыгыныы-кыыгыныы өлөн эрэр үрүччэлии ыксала суох кумахха сүүрүгүрбүтэ. Онтон таастар быыстарыгар сүтэн хаалбыта."], "p": 627}, {"t": "text", "c": ["Мин, Кыра тыгыммын хабан ылар курдук, дьиэ эркинигэр кэмигэр кэлбит этим.", "Кини хаардааҕар кубархай дьүһүннээҕэ."], "p": 628}, {"t": "text", "c": ["– Ити аата, туохха сананныҥ, тоойуом! – диэн ордоотообутум. – Тоҕо сүлүһүннээх үөнү кытта кэпсэтэҕин?"], "p": 629}, {"t": "text", "c": ["– Уларыйбат көмүс былаатын сүөрэ-сүөрэ ыйыппытым. Итинтэн ордук тугу да кыайан ыйыппатаҕым, арай сүүһүн уонна чэчэгэйин инчэтэ-инчэтэ уу иһэригэр күһэйбитим…", "Кини миигин оттомноохтук көрбүтэ уонна моонньубуттан курдуу кууспута."], "p": 630}, {"t": "text", "c": ["Мин кини ытыллыбыт чыычаах курдук битигириир сүрэхчээнин тыаһын истибитим.", "Онтон эппитэ:"], "p": 631}, {"t": "text", "c": ["– Мин, эн көтөр аалыҥ туохтан моһуогурбутун булбуккуттан үөрэбин. Билигин дьиэҕэр төннүөххүн сөп….", "– Ону хантан билэҕин?!"], "p": 632}, {"t": "text", "c": ["Төһө даҕаны саарбахтаатарбын, сөмөлүөппүн чөлүгэр түһэрэри сатаабытым туһунан, бу аҕай кэпсээри оҥостубутум эбээт."], "p": 633}, {"t": "text", "c": ["Кини ону истибэтэх курдук:"], "p": 634}, {"t": "text", "c": ["– Мин эмиэ, бүгүн дьиэбэр төннүөм, – диэбитэ, уонна санаарҕаабыттыы, – олус ыраах… уонна дьулаан…", "Барыта хайдах эрэ дьикти этэ.", "Мин кинини кыра оҕо курдук эпсэри кууспутум эрээри, кини эмиэ даҕаны миигиттэн муччу туттаран туох эрэ түгэҕэ биллибэт дириҥҥэ өрүһүлтэтэ суох түһэн эрэр курдуга.", "Онтон мин, ону кыайан тохтотор кыаҕым суоҕа…"], "p": 637}, {"t": "text", "c": ["Кини, тугу эрэ толкуйдаабыттыы көстүбэт ырааҕы одуулуура.", "– Миэхэ эн хойчоонуҥ хаалыаҕа.", "Уонна хойчоон дьааһыга.", "Уонна томторуга… – диэбитэ санаарҕаабыттыы мичээрдии– мичээрдии."], "p": 638}, {"t": "text", "c": ["Мин өр кэтэспитим.", "Кини ардыгар өйдөммүт курдук буолан ылара."], "p": 639}, {"t": "text", "c": ["– Куттанныҥ дуо, тоойуом..?", "Хайдах куттаммат буолуой?", "Ол да буоллар эмиэ сэниэтэ суох мичээрдээбитэ:"], "p": 640}, {"t": "text", "c": ["– Бүгүн киэһэ миигин маннааҕар буолуох ынырык күүтэр…", "Онуоха, уталыйбат алдьархай буолуохтааҕын өтө сэрэйии миигин эмиэ мууһунан хаарыйбыта. Ама, кырдьык буолуо дуо.", "Ама, мин, аны кини күлэрин истиэм суоҕа дуо?", "Онтон ол күлүү, миэхэ, кумах куйаарга сүүрүгүрэр сыккыс уутун кэриэтэ буолбута эбээт."], "p": 641}, {"t": "text", "c": ["– Тоойуом, мин, эн күлэргин өссө истиэхпин баҕарабын…", "Ити көрдөһүүнү истибэтэхтии, кини эппитэ:"], "p": 642}, {"t": "text", "c": ["– Бу түүн төгүрүк сылым туолар.", "Сулуһум сыл анараа өттүгэр түспүт сирим үрдүгэр көтөн кэлэн туруоҕа…", "– Тоойуом, истэҕин дуо, дьиҥэр – эриэн үөнү, сулуһу даҕаны кытта эҥэрдэһии – көннөрү, куһаҕан түүл эрэ буолбат дуо?"], "p": 643}, {"t": "text", "c": ["Кини истибэтэҕэ."], "p": 644}, {"t": "text", "c": ["– Ордук сүрүнэ – тугу хараххынан көрбөтүҥ…– диэбитэ."], "p": 645}, {"t": "text", "c": ["– Чахчы, оннук.", "– Ол, сибэккигэ сыһыан курдук.", "Өскөтө, ханна эрэ ыраах сулуска үүнэн турар сибэккини таптыыр буоллаххына, түүнүн халлааны маныырыҥ үчүгэй. Бары сулустар тыллаллар. – Чахчы, оннук… – Ол ууга сыһыан курдук. Эн миэхэ уу иһэрдэ биэрбиккэр, уу дьүрүскэн тыаһын курдук этэ. Онтон, ол, эрийэр тутаахтан уонна быаттан оннук буолбута… Өйдүүгүн?"], "p": 647}, {"t": "text", "c": ["Олус да үчүгэй этэ.", "– Чахчы, оннук…", "– Эн түүнүн сулустары көрөөр.", "Мин сулуһум олус кыра, онон, кыайан көрдөрбөппүн.", "Оннуга ордук.", "Эйиэхэ, көннөрү – сулустартан биирдэстэрэ эрэ буолуоҕа.", "Оччоҕо, эн, сулустары одуулаһаргын сөбүлүөҥ…", "Сулустар бары, эйиэхэ, доҕотторуҥ кэриэтэ буолуохтара.", "Ол кэннэ, мин, эйиэхэ тугу эрэ бэлэхтиэҕим…– диэн баран, күлбүтэ."], "p": 648}, {"t": "text", "c": ["– Оо, тоойуом, тоойуом, мин эн күлэргин хайдахтаах курдук таптыыбыный!"], "p": 649}, {"t": "text", "c": ["– Дьэ, бу, мин эйиэхэ, бэлэҕим… били уу курдук…", "– Ол хайдах?"], "p": 650}, {"t": "text", "c": ["– Хас биирдии киһи бэйэтэ сулустаах.", "Ким айанныырын сөбүлээччигэ, – суолдьут, атыттарга – көннөрү кып-кыра уоттар, учуонайдарга – суоттуохтаах холобурдара буолаллар.", "Били, мин дуоспуруннаах киһибэр, сулустар – көмүстэр."], "p": 652}, {"t": "text", "c": ["Ол эрээри, ити дьоҥҥо барыларыгар сулустар – тугу да эппэт тыла суохтар.", "Онтон эйиэхэ, ураты сулустар баар буолуохтара…", "– Ол аата хайдах?"], "p": 653}, {"t": "text", "c": ["– Эн түүн халлааны көрдөххүнэ, онно ураты сулус баар буолуо. Ол, мин олорор сулуһум буолуо.", "Мин онно күлэр буолуом."], "p": 654}, {"t": "text", "c": ["Оччоҕо эн бары сулустар күлсэллэрин истиэҥ."], "p": 655}, {"t": "text", "c": ["Эйиэхэ, күлсэр сулустар баар буолуохтара! – диэн баран эмиэ күлбүтэ.", "– Оччоҕо эн аралдьыйыаҥ (бүтэр уһугар куруук аралдьыйаҕын) уонна, хаһан эрэ миигин билсибиккиттэн үөрүөҥ.", "Эн миэхэ, куруук доҕорум буолуоҕуҥ уонна миигин кытта тэҥҥэ күлсүөххүн баҕарыаҥ.", "Ардыгар, эн түннүккүн арыйыаҥ, оччоҕо үчүгэй да үчүгэй буолуоҕа…", "Онуоха, доҕотторуҥ, эн халлааны көрө-көрө күлэргин дьиктиргиэхтэрэ.", "Оччоҕо эн кинилэргэ этиэҥ: «Оннук, оннук, мин сулустары көрдөхпүнэ куруук күлэбин!» – диэн.", "Кинилэр эйиигин төбөтүнэн ыалдьыбыт дии саныахтара.", "Дьэ, итинник мин эйиигин кытта дьулаан оонньууну оонньуоҕум… – диэн баран, күлбүтэ."], "p": 657}, {"t": "text", "c": ["– Хайдах эрэ мин эйиэхэ, сулустар оннуларыгар бүтүн чөмөх күлэр хоболору бэлэхтээбит курдукпун… – диэбитэ, уонна эмиэ күлбүтэ.", "Онтон оттомуран кэлбитэ:"], "p": 658}, {"t": "text", "c": ["– Истэҕин… бу түүн… кэлбэтэҕиҥ ордук буолуо…"], "p": 659}, {"t": "text", "c": ["– Мин эйиигин соҕотохтуу хаалларбаппын. – Эн көрдөххүнэ, миэхэ олус ыарыылаах курдук буолуо… оннооҕор өлбүт да курдук буолан көстүөм. Оннук буоларыгар тиийэр. Кэлимээр, көдьүүһэ суох. – Мин эйиигин соҕотох хаалларбаппын."], "p": 662}, {"t": "text", "c": ["Кини эмискэ уоскуйбута."], "p": 666}, {"t": "text", "c": ["– Кырдьыга, сүлүһүн иккиэммитигэр тиийиэ суоҕа…", "Ол түүн, мин, кини хайдах барбытын билбэккэ хаалбытым.", "Тыаһа-ууһа суох күрүүр курдук барбыт этэ.", "Мин кинини ситэ баттаабыппар, соруктаах аҕайдык хааман иһэрэ."], "p": 667}, {"t": "text", "c": ["– Аа, эн эбиккин дуу… – эрэ диэбитэ уонна илиибиттэн ылбыта.", "Ол эрээри кинини туох эрэ үүйэ-хаайа тутара."], "p": 669}, {"t": "text", "c": ["– Миигин кытта таах барсан иһэҕин.", "Көрөргө ыарахан буолуоҕа.", "Көрдөххүнэ, мин өлөн эрэр курдук буолуом эрээри, ол сымыйа… Мин саҥарбатаҕым. – Көстөрүн курдук… тиийиэхтээх сирим тэйиччи. Онтон мин олус ырдым, ыараатым, бэйэбин уйуммат даҕаны буоллум."], "p": 671}, {"t": "text", "c": ["Мин саҥарбаппын."], "p": 672}, {"t": "text", "c": ["– Ол, эргэрбит хаххын устан быраҕар кэриэтэ.", "Онуоха киһи санаарҕыыра суох… Мин саҥарбаппын."], "p": 673}, {"t": "text", "c": ["Кини санаарҕыыра көстөрө.", "Ол да буоллар күүһүн түмэн өссө биирдэ бэйэтин күүркэтиммитэ:"], "p": 674}, {"t": "text", "c": ["– Көрөөр, барыта этэҥҥэ буолуоҕа.", "Мин эмиэ сулустары маныыр буолуоҕум. Оччоҕо, бары сулустар үүт-үкчү кыычыргыыр эрийэрдээх эргэ холуодьас курдук буолан көстүөхтэрэ.", "Уонна, миэхэ, ааҕа ууларыттан бэрсиэхтэрэ…", "Мин саҥарбаппын."], "p": 675}, {"t": "text", "c": ["– Санаан көр, хайдах курдук көрүдьүөһүй!", "Эйиэхэ биэс сүүс мөлүйүөн хоболоох буолуоҕуҥ, онтон мин – биэс сүүс мөлүйүөн сыккыс уулаах…", "Кини эмиэ ах барбыта, тоҕо диэтэххэ ытаабыта…", "– Дьэ кэллибит.", "Билигин соҕотоҕун биир хардыыны оҥорорбун көҥүллээ, – диэн ба-ран, кумахха олорбута, тоҕо диэтэххэ киниэхэ дьулаан этэ. Онтон эппитэ:"], "p": 678}, {"t": "text", "c": ["– Билэҕин… мин сибэкким, мин кэрэ сибэкким туһугар эппиэттиибин.", "Сибэкки буол-лаҕына, олус уйан!", "Өссө наһаа кэнэн.", "Баара эрэ түөрт саарбах хатыылаах, онтон атын тулалыыр эйгэттэн көмүскэнэрэ суох…", "Мин эмиэ олорбутум, тоҕо диэтэххэ сүһүөҕүм халыр босхо баран атаҕым салыбырыыра.", "Кини эппитэ:"], "p": 679}]}